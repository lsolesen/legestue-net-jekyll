---
layout: single
title: &title Fodboldens Udfordring
seo_title: "Fodboldens Udfordring - et udfordringsspil i virkeligheden"
excerpt: "Fodboldens Udfordring er unikt spil, som kombinerer muligheden for at spille, bytte og samle på kort, som det kendes fra Pokemón-kortene. I Fodboldens Udfordring indeholder alle kortene fodboldrelevante boldøvelser - og du skal øve dig for at kunne bruge kortene."
permalink: /udfordring/
redirect_from:
  - /blog/hvad-er-fodboldens-udfordring
  - /hvad-er-fodboldens-udfordring/
excerpt: "Et sjovt fodboldspil for to med sjove kort"
author_profile: true
toc: true
header:
  teaser: /assets/images/books/udfordring-2020.jpg
  overlay_image: /assets/images/hvad-er-fodboldens-udfordring.jpg
  caption: *title
feature_row:
  - image_path: /assets/images/books/udfordring-2020.jpg
    alt: "Fodboldens Udfordring"
    title: "Fodboldens Udfordring"
    excerpt: "Fodboldens Udfordring er unikt spil, som kombinerer muligheden for at spille, bytte og samle på kort, som det kendes fra Pokemón-kortene. I Fodboldens Udfordring indeholder alle kortene fodboldrelevante boldøvelser - og du skal øve dig for at kunne bruge kortene."
last_modified_at: 2021-03-18T13:03:28Z
---

{% include feature_row type="left" %}

## Køb regelsættet til Fodboldens Udfordring

Jeg har lavet et grundigt regelsæt og en stak kort allerede. Den oprindelige tanke med spillet var, at man købte kortene, så det var en slags samlekort. Nu kan du printe det hele direkte på en gang.

Regelsættet og kortene gælder for to personer. Hvis du vil købe spillet til flere, så kan du efter købet give mig nogle kopper kaffe - og på den måde bruge det til endnu flere.

{% include paypal id="QWN43HYJG8G8Q" cta="Køb Fodboldens Udfordring 30 DKK" %}

## Hvad er Fodboldens Udfordring?

Fodboldens Udfordring er arbejdsnavnet for et splinternyt spil, som kombinerer muligheden for at spille, bytte og samle på kort, som det kendes fra Pokemón-kortene. Nyheden i Fodboldens Udfordring er at alle kortene indeholder fodboldrelevante boldøvelser og gode råd, bl.a. om Fair Play.

## Hvordan spiller man Fodboldens Udfordring?

Din søn samler på de helt nye fodboldkort, som indeholder alle mulige fodboldøvelser. Han inviterer en af sine kammerater på besøg. De kigger hinandens byttere igennem for at se, om der er nogle nye kort, de ikke har. De bytter, så deres samling bliver mere komplet. Så gør de klar til at spille. De lægger kortene op ved siden af banen og begynder at udfordre hinanden med kortenes boldøvelser. Din søn starter. Han blæser til angreb. Han trækker et spillerkort og forsøger at udføre boldøvelsen på kortet. Det lykkes. Din søns kammerat lykkes også med sit kort, men sværhedsgraden af hans kort var mindre.

Din søn smiler, men han er stadig ikke kommet forbi hele forsvaret. Han trækker et kort mere. Spillet fortsætter, og de skiftes til at angribe og forsvare. Pludselig kommer sønnens kammerat igennem til afslutning. Han trækker et kort fra målscoringsbunken. Han skal forsøge at ramme en kegle for at score. Det lykkes. 1-0. De spiller videre. Din søn trækker et bonuskort, der gør hans spillerkort bedre: Hans spillere har nemlig sørget for at få væske nok.

Spillet går videre. Nogle boldøvelser lykkes, og jublen vil ingen ende tage. Andre mislykkes, og ærgrelsen er tydelig. Nogle spillerkort udvises pga. for voldsomt spil, andre bliver styrket pga. god opførsel. Der bliver lavet mål, og der bliver brændt chancer. Din søn vinder 5-4, og de siger tak for kampen - ligesom der står på et af kortene, at man bør. Men kammeraten har skjulte kort i ærmet. Der er noget, han ikke fortæller. Han ved, at han tabte, fordi han ikke kunne alle boldøvelserne på sine kort. Derfor tager han sine kort med ned på banen og forsøger at lære flere af øvelserne. Så er han i træning næste gang kampen fløjtes i gang.

## Hvad er målgruppen for Fodboldens Udfordring?

Målgruppen er unge fodboldspillere, der gerne vil være bedre til at spille fodbold på en sjov måde. Kortene indeholder boldøvelser af varierende sværhedsgrad, så spillet retter sig potentielt mod alle fodboldinteresserede i aldersgruppen 10-18 år. Hvorfor overhovedet lave et nyt spil? De eksisterende samlekort, som minder om dette spil, udfordrer fantasien, men ikke kroppen. Dette spil udfordrer både fantasien og kroppen. Spillet skal først og fremmest være sjovt, så de unge vil spille det igen og igen.

Konsekvensen er, at de unge spillere selvtræner mere. Når kortene kun har værdi som spillekort, hvis man kan udføre boldøvelserne, vil det animere spillerne til at selvtræne. Samtidig vil spillerne i takt med, at de samler flere kort få mere inspiration til forskellige selvtræningsøvelser. Kortene indeholder også råd til, hvordan man skal gebærde sig på og uden for banen. Ingen løftede pegefingre - kun råd til hvordan man hjælper en selv med at blive bedst mulig. Hvordan er kortene udformet? Kortene er delt i tre kategorier: spillerkort (grøn), selvtrænings- og bonuskort (gul) og målscoringskort (orange).

## Hvem har lavet Fodboldens Udfordring?

Fodboldens Udfordring er lavet af Lars Olesen, der i 1996 udarbejdede konceptet Fodboldens Legestue, som har den ambition at samle alle fodboldtricks i verden. Med mere end 200 tricks går det den rigtige vej.

## Vil du købe rettighederne til Fodboldens Udfordring?

Hvis du er interesseret i at købe rettighederne til Fodboldens Udfordring, så spillet kunne udbredes til større del af befolkningen, så skriv endelig til {{ site.email }}.

## Kan jeg spille Fodboldens Udfordring?

Du kan købe reglerne meget billigt til. Du skal i gang med saks, print og papir selv.

{% include paypal id="QWN43HYJG8G8Q" cta="Køb Fodboldens Udfordring 30 DKK" %}
