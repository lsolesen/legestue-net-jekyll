---
layout: single
title: Fodboldens Træningshjælper
permalink: /hjaelper/
redirect_from:
  - /blog/hemmeligt-v-ben-fodboldspillere
  - /hemmeligt-v-ben-fodboldspillere/
excerpt: "Fodboldens Træningshjælper - lær at sætte mål."
author_profile: true
header:
  teaser: /assets/images/books/traeningshjaelper-2020.jpg
toc: true
feature_row:
  - image_path: /assets/images/books/traeningshjaelper-2020.jpg
    alt: "Fodboldens Træningshjælper"
    title: "Fodboldens Træningshjælper"
    excerpt: "Fodboldens Træningshjælper hjælper med at realisere fodbolddrømmen gennem målsætninger og træningsråd. Dit hemmelige våben til at blive bedre til fodbold. Hæftet giver dig gode råd til, hvordan du kan blive bedre, samtidig med at du kan holde styr på træningen."
---

{% include feature_row type="left" %}

## Køb Fodboldens Træningshjælper

Køb Træningshjælperen som PDF.

{% include paypal id="Y8R5WEZQHBFDQ" cta="Køb Træningshjælperen 10 DKK" %}

## Målsætningshjælper

Her får du hjælp til at lave din egen målsætning. Det første du skal gøre er at finde Fodboldens Træningshjælper frem.

### Trin 1

For at kunne lave en god målsætning, skal du helt præcist vide hvad en målsætning er. En målsætning er en proces som kræver at du ser lidt kritisk på dig selv og dine egne præstationer. Her kan du få lidt hjælp til at gøre dine delmålsætninger præcise og konkrete nok. Først skal du finde din Fodboldens Træningshjælper (FT) frem.

FT. På side 14 i Fodboldens Træningshjælper kan du læse lidt mere om hvad en målsætning er. Start med at udfylde skemaerne på side 15 og 16.
{: .notice .notice--info }

Når du har udfyldt disse to skemaer, får du lettere ved at lave dine delmålsætninger hver måned.

## Eksempler

Her kan du læse nogle af dem kommentarer andre har skrevet i deres Træningshjælper. Mine kommentarer skulle gerne hjælpe dig til at blive endnu bedre til at udfylde din egen Træningshjælper.

### Målsætning

> "At blive bedre til at skyde med venstre ben."

Det gode ved målsætningen er at det er et præstationsmål. Spilleren er selv fuldstændig herre over om det vil lykkes. Et resultatmål - som fx at vinde Danmarksmesterskabet - er der mange andre der indvirker på, og derfor kan det være vanskeligt at opnå.

Målsætningen er ikke præcis nok. Hvad er det nøjagtigt at spilleren vil blive bedre til med venstre ben? Er det indersidespark eller spark på mål? Og hvad er det spilleren så skal blive bedre til? Vil han gerne sparke hårdere eller mere præcist? Spilleren kunne fx ændre sin målsætning til:

> "Jeg vil kunne sparke mere præcist med mit indersidespark på korte afstande (15 meter)."

### Det har jeg lært

> "Jeg er blevet bedre med venstre ben."

Igen skal det være mere konkret. Skriv helt præcist hvad det er du kan nu?

> "Jeg kan ramme en kegle 6 ud af 10 gange når jeg står 15 meter fra den, og bolden ligger stille."

Sådan skal det gøres...

## Bliv topspiller med Fodboldens Træningshjælper

> "I denne måned vil jeg blive bedre til at skrue bolden på frispark lige uden for feltet ligesom Beckham."

Endelig kan alle fodboldpiger og -drenge få deres eget hemmelige våben, så de kan blive endnu bedre end Zidane, Graversen og Sørensen. Nøgleordet er målsætning - men det er sin sag at lave en målsætning. Det kræver en Træningshjælper! Fodboldens Legestue har netop udgivet Fodboldens Træningshjælper, som gør den svære opgave med målsætning let. Hæftet hjælper med at realisere fodbolddrømmen, for det er kun de målrettede spillere, der når helt til tops.

I Træningshjælperen finder du mange gode anvisninger på, hvordan du skal lave en målsætning, der holder. Og så er det ikke engang alt: du får også kostråd, øvelser til selvtræning og gode råd. Du starter med at beskrive din fodbolddrøm.

> "Jeg vil gerne på landsholdet".

Nu er det formentlig ikke nok at ringe til Morten Olsen for at høre, om han har flere ledige pladser i VM-truppen. Det er garanteret nødvendigt at træne og øve sig. Du skal planlægge din træning. Du laver en målsætning for, hvad du skal lære i år, og hver måned forsøger du at komme nærmere på din målsætning med små delmålsætninger. Målsætningerne skal være præcise og konkrete, og de skal være målbare. Alt sammen kan du holde styr på i Fodboldens Træningshjælper. Vejen til succes er herefter brolagt med tålmodighed og selvtræning.

Fodboldens Legestue har også netop udgivet Fodboldens Lege, som indeholder alle de sjoveste fodboldlege, når man lige har et par timer til overs i sin fritid. Fodboldens Legestue er kendt fra DBUs Fodboldskole, hvor et hæfte og en video med fodboldtricks har været fast bestanddel i en årrække. Fodboldens Legestue ejes af Lars Olesen, som er kendt i fodboldkredse for at undervise i fodboldens mere finurlige sider.

## Omtale af Fodboldens Træningshjælper

> Det er **Fodboldens Træningshjælper** også. Det hæfte har Lars Olesen også lige udgivet i 2. udgave. Også denne udgivelse er primært henvendt til børn og unge, der elsker fodbold, og gerne vil være endnu bedre til at spille det.
>
> Men igen kan også ungdomstrænere have stor gavn af det, da det på mange måder hjælper med at skabe overblik. Lars Olesen fortæller om, hvorfor det er nødvendigt at træne, om hvordan man skal træne forskelligt i forskellige aldre og om de forskellige træningsformer som teknik, mentaltræning og smidighedstræning.
>
> Der er gode tips til, hvordan en spiller skal træne og også turde træne, og disse tips vil mange trænere nok også have glæde af at studere. Der er også et afsnit om kosten, og i det hele taget byder Fodboldens Træningshjælper på en udstrakt hånd og masser af gode ideer, så man kan få trænet både rigtigt og sjovt.
>
> Man skal også sætte ord på sine egne styrker og svagheder, ligesom man skal sætte sig mål og delmål. Til det formål har Lars Olesen indsat et program for hver måned, som man selv skal udfylde, og det er en rigtig god idé. På den måde bliver man fastholdt på de mål, man har sat for sig selv.
>
> Derfor er også Fodboldens Træningshjælper anbefalelsesværdigt.

--- <cite>Erik Glyngfeldt, redaktør på DTUs trænermagasin</cite>

{% include paypal id="Y8R5WEZQHBFDQ" cta="Køb Træningshjælperen 10 DKK" %}
