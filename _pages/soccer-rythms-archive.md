---
layout: single
title: Fodboldrytmer
seo_title: "Fodboldrytmer • 20+ videoer med rytme i opvarmningen »"
excerpt: "Her beskriver vi afrikansk opvarmning, rytmisk opvarmning og fodboldrytmer, så du kan lave opvarmningen lidt mere spændende."
permalink: /fodboldrytmer/
comments: false
header:
  teaser: /assets/images/books/fodboldrytmer-2005.jpg
toc: true
author_profile: true
feature_row:
  - image_path: /assets/images/books/fodboldrytmer-2005.jpg
    alt: "Fodboldrytmer"
    title: "Fodboldrytmer"
    excerpt: "Fodboldrytmer giver dig inspiration til at implementere rytmer i din træning. Hvordan kan du bruge afrikansk opvarmning og brasiliansk samba som inspiration?"
    #url: "/hemmeligt-v-ben-fodboldspillere/"
    #btn_label: "Læs mere"
    #btn_class: "btn--success"
---

Her beskriver vi afrikansk opvarmning, rytmisk opvarmning og fodboldrytmer, så du kan lave opvarmningen lidt mere spændende.

Hvis du vil læse mere om fodboldrytmer, kan du klikke dig rundt nedenunder.

## Rytmer og fodbold

De gamle grækere have en dyd, de kalder _eubuli_. Begrebet dækker over evnen til at se
noget på en ny baggrund og evnen til at se noget nyt i det gamle. I sin rene betydning
betyder _eubuli_ ”godt gået”. Det er en sans for mulighederne og en evne til at opdage
uopdagede muligheder (Fogh Kirkeby: 128). Hvis du tager temaet fodboldrytmer
alvorligt, så er det godt gået. Ting er kun sjove, hvis det tages alvorligt!
Rytme er måske den vigtigste bestanddel overhovedet i fodbold. Rytme har betydning
for alt der har med den enkeltes spillers måde at behandle bolden på – og for den
måde holdet spiller på.

Steen Eiler Rasmussen beskriver i sit essay ’Michelangelo og fodbold’ lighedspunkter
mellem kunsten og sporten. Han fremhæver rytmen i sporten:

> ”Fodboldspilleren er strateg, han beregner sit spil ligesaavel som skakspilleren, men
bare lynsnart. Men han har tillige den rytme i kroppen, som skal til for gennemførelsen
af spillet. Det, der giver den gode sportsmand, er ikke muskler, det er først og fremmest
fornemmelsen for rytmen i hans sport.”

--- <cite>Steen Eiler Rasmussen</cite>

Vi vil gerne have sydlandsk smidighed og løssluppenhed ind i vores spillere og spillet
på banen. Vi nyder brasilianernes elegance, som vi tilskriver en udpræget sans for
rytme. Vi bliver imponerede, når vi ser afrikanere, der varmer op med taktfaste
klap og skøre skrål. Vi mener begrundelsen for deres udviklede rytme skal findes i
stammedansene og sambaen. Men vi kan selv tage fat på rytmen som et element i
vores træning – også selvom du ikke er vokset op på eksotiske breddegrader eller er
født på en danseskole.

Lad os forsøge at nærme os lidt, hvad rytme er? Hvad mon de gamle grækere mente
om fænomenet?

Ordet kairos var indhugget i en stensøjle ved indgangen til den oldgræske olympiade.
Det betyder ’det rette øjeblik’. Et øjeblik man kan udnytte eller miste. Ordet minder
atleten om at være på det rigtige sted på det rigtige tidspunkt på den rigtige måde
(Thybo 1999). Vi kan oversætte kairos til timing, og timing er nært beslægtet med
rytme.

For at blive ved de gamle grækere et øjeblik endnu, så brugte de ordet rhytmós til
at betegne noget med et flydende forløb. Men det er ikke bare flydende. Der er et
mønster i det flydende. Tingene sker netop på den rette tid og på det rette sted. Kigger
vi på rytme fra idrættens perspektiv, er rytme ifølge Thybo (1999) et synkroniseret
bevægelsesmønster i tid. Det er en rimelig åben definition – et bredt udgangspunkt,
som vi vil forsøge at angribe fra forskellige vinkler i dette hæfte.
Vi nærmer os en lidt mere præcis definition af fodboldrytme med en skelnen mellem
individuel og holdmæssig rytme:

1. Den individuelle rytme
Rytme er en flydende bevægelse i et mønster af afspænding og spænding mellem
musklerne på det rigtige tidspunkt i en regelmæssig afveksling. En god rytme sørger
for, at den enkelte koordinerer kroppens bevægelser, så de udføres lettest muligt. En
god rytme er sammen med en god balance grundlæggende for en god koordination.

2. Den holdmæssige rytme
Her kigger vi mere på den timing, vi gerne vil fremelske hos spillerne. Hvis spillerne
konstant bevæger sig de rigtige steder hen på de rigtige tidspunkter til bolde, der
netop bliver afleveret med den rette hastighed og kraft, så vil vi opleve, at der er
rytme i spillet. Eller når forsvaret netop får en indbyrdes forståelse, der gør, at hele
forsvarsblokken ubesværet sværmer hen over banen i sin jagt efter bolden i en
vekslen mellem afventende og pressende spil.

## Træning af rytme

Man forbinder ofte rytme med musik, og musik kan også være et glimrende redskab
til at fremelske og fremhæve rytme i bevægelser. Rytme giver musikken karakter og en
fornemmelse af regelmæssighed, forudsigelighed og harmoni (Thybo 1999). Rytmen
i musikken kan være taktstok for bevægelser og dermed give bevægelserne samme
regelmæssighed og harmoni.

Men musik er ikke nødvendig for at arbejde med rytme!

**Individuel rytme.** Det vanskelige er, at vi ikke kan fortælle dig nøjagtig, hvordan en
god rytmisk bevægelse ser ud. Bevægelser er individuelle og afhænger af den kontekst
de udføres i (Thybo 1999). Som træner kan du kun se, om du synes bevægelsen ser let
og ubesværet ud, og om bevægelsen har rytme. Hvordan du vurderer, det du ser, beror
på et skøn.

**Holdmæssig rytme.** Du kan i mange af øvelserne med flere spillere forsøge
at fremelske rytmen og timingen i udførelsen. Hold fast i timingen som et
instruktionsmoment, og du må gerne understrege over for spillerne, hvordan du synes
rytmen i udførelsen af en øvelse skal være. Igen kan vi ikke beskrive os ud af, hvordan
rytmen i en afleveringsøvelse skal være, men vi forsøger at give nogle pejlingspunkter,
og så må du give øvelserne dit eget personlige præg på baggrund af den målgruppe,
du underviser.

{% include video provider="youtube" id="LeEv0Gy0xZE" %}

Fodboldrytmer kan faktisk findes i alle træningsøvelser. Det er blot et spørgsmål om
at udvælge egnede øvelser, bruge fantasien og eksperimentere med kombinationen af
rytmer og fodboldrelaterede bevægelser.

## At træne rytme kræver noget af dig

Der er ikke nogen tvivl om, at undervisning i rytmer kræver noget ekstraordinært af
dig. Vi forlanger ikke, at du skal kunne lave din egen fodbolddans til musik. Vi forlanger
heller ikke, at du mestrer alle rytmiske øvelser i hæftet. Vi forventer derimod, at du gør
en indsats for at tilegne dig nogle af de forslag, vi lægger frem – og evt. supplerer med
dine egne.

## At træne rytme kræver noget af spillerne

De færreste spillere er i deres klub vant til at arbejde med rytme; derfor vil det uden
tvivl være noget meget ukendt, du præsenterer for dem. Det er kun godt, men du
må altid huske på, at de fleste mennesker også gerne vil møde noget kendt, som de
mestrer i forvejen, hvis de for alvor skal have mod på at tilegne sig ukendt stof. Derfor
er det en god ide, hvis du tager nogle lidt velkendte øvelser, men måske forsøger at
give det et rytmisk aspekt – og det er en god ide at fjerne fokus fra rytmerne nogle
gange, så spillerne får et lille pusterum, hvor indtrykkene kan lagre sig.

## Køb PDF med Fodboldrytmer

{% include feature_row type="left" %}

{% include paypal id="WTWGF2QGQLH7U" cta="Køb Fodboldrytmer 10 DKK" %}

## Se videoer og eksempler med fodboldrytmer

{% assign site_posts = site.soccerrythms | sort: "title" %}

<div class="feature__wrapper">
{% if site_posts.size > 0 %}
  {% for post in site_posts %}
    {% include archive-single.html type="grid" %}
  {% endfor %}
{% endif %}
</div>

## Artikler om fodboldrytmer

{% assign site_posts = site.posts | where: "categories", "Fodboldrytmer" | sort: "date" %}

<div class="feature__wrapper">
{% if site_posts.size > 0 %}
  {% for post in site_posts %}
    {% include archive-single.html type="grid" %}
  {% endfor %}
{% endif %}
</div>

## Referencer

<details markdown="1">
  <summary>Referencer om fodboldrytmer</summary>

- Kjeld Fredens (1989): ’Bevægelse, musikalitet og rytmesans:
grundlaget for vores udvikling’,
i: Krop og Sjæl, Mosegård
- Finn Holst og Mette Berggren (2002): ’Stomp. Med musik og krop’
Folkeskolens Musiklærerforening
- Ole Fogh Kirkeby: Ledelsesfilosofi
Steen Eiler Rasmussen: ’Michelangelo og fodbold’
i: Essays gennem mange Aar, Gyldendal
- Roger Spry
https://eteamz.active.com/sites/fitness4soccer
- Peter Thybo (1999): ’[Rytmer - om menneskets bevægelseskoordination](https://www.peterthybo.dk/?page_id=105)’
Danske Fysioterapeuter nr. 22/1999
</details>

{% include paypal id="WTWGF2QGQLH7U" cta="Køb Fodboldrytmer 10 DKK" %}
