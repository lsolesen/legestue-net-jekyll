---
layout: collection
title: &title Fodboldtricks
seo_title: "Fodboldtricks | Sådan laver du tricks i fodbold"
excerpt: "Fodboldens Legestue har en ambition om at samle alle fodboldtricks i verden. Jeg skrev mit første hæfte tricks med en fodbold til DBUs Fodboldskole i 1997, og i 2003 samlede jeg både fodboldtricks, driblinger, finter og finurlige spark i et hæfte."
permalink: /fodboldtricks/
header:
  teaser: /assets/images/books/tricks-2020.jpg
  overlay_image: /assets/images/fodboldens-tricks.jpg
  caption: *title
redirect_from:
  - /tricks/
  - /tricks/indtast.asp
  - /blog/fodboldens-tricks
  - /fodboldens-tricks/
comments: false
collection: tricks
entries_layout: grid
classes: wide
author_profile: true
feature_row:
  - image_path: /assets/images/books/tricks-2020.jpg
    alt: "Fodboldens Tricks"
    title: "Fodboldens Tricks"
    excerpt: "Ambitionen i Fodboldens Tricks har været at samle så mange tricks, driblinger, finter, finurlige spark som overhovedet muligt. Der er masser at gå i gang med."
    url: "/fodboldens-legestue-en-tilblivelseshistorie/"
    btn_label: "Læs mere"
    btn_class: "btn--success"
---

En slidt læderbold, udtrådte gummisko med små fodboldfødder i og et mål,
hvor malingen er ved at skalle af. Som med et trylleslag forvandles pladsen
til et stort stadion med berømte spillere i små korte bukser og lange korte
ærmer (til at vokse i) med idolets nummer på ryggen og i bevidstheden.

Jeg har mange gange haft sved på panden, græs på tøjet og et smittende
smil i ansigtet efter at have lært et trick, som en af mine venner viste mig,
eller som jeg havde set i tv. Jeg ledte imidlertid forgæves efter fodboldtricks, da jeg var dreng. Så havde jeg garanteret brugt endnu flere timer ude
på grønsværen.

I forbindelse med Dansk Boldspil-Unions Fodboldskole i 2003 skrev jeg et hæfte om Fodboldtricks, som du nu kan læse her.

{% include feature_row type="left" %}

I hæftet kan du bl.a. læse om:

- [jonglering med fodbold](/fodboldtricks/jonglering/), som er delt op i [boldløft](/fodboldtricks/boldloft/), [balance](/fodboldtricks/balance/), [fikseringer](/fodboldtricks/fiksering/)
- [dribling](/driblinger/)
- [finter](/finter/)
- finurlige spark
- målmandstricks

## Køb Fodboldens Tricks som PDF

{% include paypal id="MP55TM3U696BW" cta="Køb Fodboldens Tricks 25 DKK" %}

## Inspiration til træner og spiller

Indholdet her på Fodboldens Legestue skulle gerne inspirere spillerne til at tage en times tid i selskab med
en fodbold og en frodig græsplæne. Det kræver masser af tid at selvtræne
øvelserne, og det kan risikere at gå ud over din mors blomsterbed. Af
erfaring ved jeg, at det er skældud værd (endelig) at se en detalje lykkes
efter timers træning.

Men det skulle også gerne inspirere træneren til at huske boldlegen (som et
element) i træningen. Purken eller tøsen med stritører og lyst, tjavset hår på
ti år eller tredive år kan alle få stor fornøjelse af narrestregerne.

Der er mange kappestride på det store stadion. De fremmødte spillere
konkurrerer fx i hvem der mestrer flest tricks eller kan jonglere flest gange
på hovedet. Ved mørkets frembrud trasker de små fodboldben nødtvunget
hjem. Moderens (eller kærestens) bebrejdende blik, fordi tøjet er uvaskeligt
snavset, betyder ikke noget, for du er glad – og bolden er glad. Og i morgen
er ny dag, hvor der igen kan øves.

Rigtig god fornøjelse. Vi ses på banen!

## Se eksempler på fodboldtricks fra Fodboldens Tricks

### Adidas

Du jonglerer, mens du sidder ned. Undervejs fører du det ene ben rundt om bolden, lige efter du har skudt til bolden med det andet ben. Bolden kommer så til syne på udvendige side af benet igen, og jongleringen fortsættes, uden at bolden rammer jorden.

### Amerikansk pandekage

Spark bolden lidt op i luften. Kryds det ene ben enten foran eller bagved det andet, og lad bolden springe op fra indersiden af foden. Det ser især flot ud, når du laver det bag støttebenet.

### Backbreaker

Spark bolden et stykke op i luften. Lad bolden ramme dig midt på ryggen, så bolden springer op igen, og du kan jonglere videre.

### Davids' Globetrotter

Spark bolden op til skulderhøjde. Bolden skal underskrue en smule. Stik armen ud og lad bolden rulle langs armen, over det øverste af ryggen og videre ad den anden arm, hvor du fortsætter jongleringen. Du kan gøre det enten ved at starte det hele på siden af kroppen og lade bolden rulle lige på tværs af kroppen. Eller du kan strække armen frem foran dig og dreje en halv omgang, når bolden kommer til skulderen.

### Davids' klister

Du balancerer med bolden på vristen (Kattepote). Først kaster du bolden 5-10 centimeter op i luften lidt ud til siden. Du griber den igen og lader som om du kaster bolden lidt til den ene side for at føre bevægelsen videre og kaste bolden til den anden side (udad).

### Davids' vandfald

Spark bolden op til skulderhøjde. Bolden skal underskrue lidt. Stik armen frem og lad bolden rulle på armen over skulderen. Med hælen sparker du den tilbage over din egen skulder eller hoved og jonglerer videre.

### Den fortrædelige kat

Lav en Kattepote. Uden at slippe bolden skal du sparke bolden i gulvet med den vrist, du balancerer med bolden på. Du skal svinge benet lidt tilbage og være meget hurtigt til at skubbe bolden ned i gulvet og fortsætte jongleringen, når den springer op igen.

### Den løbende hoppe

Du sparker bolden op lige foran dig. Netop som bolden rammer jorden, skal du træffe den med hælen af den ene fod, så bolden bliver sparket ind på den anden fods inderside. Derefter springer bolden i spil igen.

### Dupont

Spark bolden op lidt foran dig. Lad bolde rammme jorden mellem dine ben. Lige som bolden rammer jorden, træder du foran bolden, og sparker til bolden med hælen, så den den flyver over hovedet.

### Fendrik

Spark bolden lidt op foran dig selv. Lad den dale, indtil den er lige ud for dine fødder. Nu træffer du den med hælen af den ene fod, så bolden sparkes ind på tåen af den anden fod. Bolden springer i spil igen (ligner boldløftet Hoppen).

### Fendrik bagom

Spark bolden lidt op i luften foran dig. Lige når bolden er ud for din fod, sparker du den med hælen ind på indersiden af den anden fod, som du lader stå i græsset. Bolden skal springe frem på udvendige side af dit støtteben.

### Globetrotters

Det her trick er et rigtigt basketballtrick, men vi låner det lige. Spark bolden op i luften. Fang bolden på den ene hånd, lad den rulle ned ad armen via brystet og ud på den anden arm. Når bolden ruller ned igen, jonglerer du videre.

### Guordiola

Lad en høj serv ramme det forreste af din fod. Ved at træde det forreste af foden i gulvet først sikrer du, at foden står fladt på jorden, når bolden rammer. Vær opmærksom på, at bolden ofte vil springe lidt fremefter. Dette trick er ret imponerende, hvis det lykkes.

### Huttelihuthut

Spark bolden op i luften, og lad den ramme jorden. Samtidig springer du over bolden med det ene ben, men i samme øjeblik skal du ramme bolden med knæet af det andet ben, så bolden bliver slået ned i gulvet og springer op bag det ben, du førte over bolden.

### Knækkeren

Spil en bold op lige foran dig i en passende højde. Gør klar til at møde bolden med knæet. Lige inden bolden rammer knæet, strækker du benet -- det er faktisk detaljen i al sin pragt. OBS! Bolden kommer kortvarigt til at hvile på knæet, men vippes hurtigt op i luften igen. Det ser måske lidt tilfældigt ud, men det kræver en del øvelse.

### Krydshæl

Læg bolden død på den ene fod. Kast bolden lidt op i luften og spark bolden ned i jorden med hælen af den modsatte fod.

### Kysset

Spark bolden op over hovedhøjde. Kys bolden med en ordentlig trutmund. Lad bolden falde igen og jongler videre. Du skal forsøge at træffe bolden på det højeste punkt og følge bolden nedad, ellers slår den hårdere, end du vil bryde dig om.

### Laudrups sandkasse

Du løber på tværs af fx et forsvar. Før foden ind under bolden og løft den op ud mod siden over over forsvaret uden at kigge den vej. På den anden side af forsvaret kommer en af dine kammerater løbende og får fat i bolden. Michael Laudrup udførte dette trick med en høj grad af perfektionisme til Ebbe Sand i kvartfinalen mod Nigeria under VM 1998. Ebbe Sand tog bolden med med hovedet mellem to mand, og scorede fladt i det korte hjørne.

### Lund

Træd på bolden og før den fremad med fodsålen. Lad benet gå i græsset foran bolden, så den rammer din hæl (derved springer bolden lidt op i luften). I næste skridt sparker du bolden op i luften med hælen. Det kan lade sig gøre at føre den med over dit eget hoved. Det er vigtigt, at du lader det hele foregå i løb, og at du hurtigt får væggten fremover, så underbenet laver en bakke, som bolden springer lidt op i luften ved første kontakt med hælen.

### Nakke til hæl

Grib bolden på nakken. Ved at rejse dig lidt op, kan du få bolden til at rulle ned ad ryggen på dig selv. Uden den rammer jorden, skal du sparke bolden over hovedet på dig selv med hælen.

### Nakkebordkunst

Grib bolden på nakken. Som tryllekunstneren tager dugen af bordet med al servicen på, tager du trøjen af med bolden liggende på nakken.

### Pandekagen

Bolden sparkes op i luften lidt ud til den ene side. Lige før bolden rammer jorden, lægger du foden sidelæns ned på græsset ved siden af kroppen, og lader bolden ramme ydersiden, således at den springer op igen.

OBS! Foden skal være helt i jorden, ellers tages farten af bolden. Se oven over. Nummeret kan også laves med indersiden foran kroppen. Når du har øvet med ydersiden og indersiden kan du måske sammensætte det, så du først laver pandekagen med indersiden og umiddelbart efter laver den med ydersiden, inden du jonglerer videre... eller vristen benyttes for samme effekt.

Det kræver en høj serv for at få kraft nok til opspringet, og bolden vil ofte springe lidt frem. OBS! Træd det forreste af foden i jorden først! Kan benyttes til at redde en lav bold fra en du jonglerer sammen med, og det ser faktisk ganske imponerende ud, hvis det lykkes... eller du kan krydse benene enten foran eller bagom og igen benytte indersiden til pandekagen.

### Rørstrømsk

Bolden ligger på jorden foran dig. Sæt dig ned med et knæ på hver side af bolden og klem knæene sammen. Rejs dig hurtigt op. På vej op slipper bolden, så du kan jonglere videre.

### Scooby

Spark bolden op i lårhøjde med underskru. Før så venstrebenet over bolden, og lad den dale ned på højrefoden, som bliver på jorden. Når bolden træffer højrefoden, vil den springe op i luften igen, og du kan fortsætte med at jonglere.

### Sjippetovets lærling

Spark bolden lidt op i luften. Før benet rundt om bolden. Lad bolden ramme jorden og jongler videre.

### Snurretur

Grib bolden på nakken. Ligesom du griber bolden, drejer du øjeblikkeligt en omgang og lader bolden falde ned med det samme. Du jonglerer videre efter at have drejet en halv omgang, uden at bolden rammer jorden.

### Strøm

Lad bolden ramme jorden. Slå den i jorden bagom støttebenet med vristen eller indersiden. Samtidig drejer du en halv omgang og jonglerer videre med bolden.

### Willies

Spark bolden lidt op i luften foran dig. Med den ene fod sparker du over bolden. Bolden lader du ramme den anden fod, som står på gulvet. Ved at vippe lidt op i tåen, når bolden rammer foden, kan du få bolden til at springe i spil igen. Sørg for at træde lidt frem mod bolden, når du svinger dit ben over bolden.

## Videoer af fodboldtricks

Her har jeg et par eksempler på videoerne fra Fodboldens Tricks.

{% include video provider="youtube" id="5HvybyJd7zM" ezoic="ezoic-pub-video-placeholder-5" %}

{% include video provider="youtube" id="diO2KMLGk3A" ezoic="ezoic-pub-video-placeholder-6" %}

{% include video provider="youtube" id="6TL0tc2nVbw" ezoic="ezoic-pub-video-placeholder-7" %}

{% include video provider="youtube" id="MX3P8JCNxAE" ezoic="ezoic-pub-video-placeholder-8" %}

## Til spilleren: Hvorfor skal du øve fodboldtricks?

> ”Hvis man undlader at gøre det, man ikke kan, så kan det hele godt gå hen
og blive lidt trist...”

Du skal lære tricks, fordi du synes, at det er sjovt og udfordrende. Når du
bliver rigtig dygtig, kan nogle af trickene endda bruges i kampsituationer.
Det skal du bare gøre – også selvom træneren mister al kuløren i ansigtet.
For at få bolden til at gøre noget, skal du bruge din krop.

I begyndelsen
er det svært, men når du har forsøgt nogle gange, bliver du bedre. Det
bliver du, fordi din krop lærer af bevægelserne. Du vil opleve, at du med
tiden hurtigere lærer nye tricks. Det er fordi, du efterhånden får en god
fornemmelse for, hvad kroppen skal gøre i forskellige situationer. Du
forbedrer din kropsbeherskelse og boldføling.

Nøgleordene når du skal lære kropslige færdigheder er balance, elegance
og intelligens.

- For det første er det lettere at lave en bevægelse, når du er i god balance.
Når du træner skal du hele tiden mærke efter, om du synes, at du har en god
balance.
- For det andet skal du forsøge at gøre tingene med elegance. Når du får
bevægelserne til at se lette ud, får du lavet den mest hensigtsmæssige
bevægelse, hvor din krop er ikke optaget af unødvendige medbevægelser.
- For det tredje er det en fordel, hvis du viser lidt intelligens. Hvis tingene
ikke helt lykkes, skal du nemlig kunne spørge dig selv: hvad skal der til, for
at det kommer til at lykkes?

Måske har du mest lyst til at sætte dig på en stol og være frustreret, fordi du
synes øvelserne lyder svære. Det er udmærket, for så kan du blive overrasket
over, at det faktisk slet ikke er så svært endda. Du skal bare starte med at
sætte dig et mål for, hvad du gerne vil lære. Så går du i gang med at øve
dig.

Du kan læse mere om at lave din egen [målsætning i Fodboldens
Træningshjælper]({% link _pages/traeningshjaelper.md %}).

Du skal altid sørge for at øve dig i det, du er god til. Samtidig er det dog
en god ide, at du forsøger at træne nogle af de ting, du er knap så god til.
Derfor skal du træne begge ben. Om ikke for at få to lige gode ben, så i hvert
fald for at få et støtteben, der kan bruges til lidt mere end blot at stå på.
Under alle omstændigheder skal du ikke fortvivle. Der er aldrig nogen, der
har vundet en fodboldkamp, fordi de kunne tage ti på venstre eller svæve
hen over banen. Men det hjælper.

## Til træneren

Som træner giver du spillerne mulighederne for at lære noget, men de
skal selv gøre det. Man lærer nemlig kun det, man selv gør. For at give
spillerne de gunstigste læringsbetingelser skal du fortælle spillerne, hvad
de skal rette opmærksomheden mod. På den måde bevidstgøres spillerne
om formålet med deres handlinger.1

Det betyder, at du bør delagtiggøre
spillerne i nogle af dine overvejelser bag øvelserne.

### Hvorfor tekniske udfordringer?

Efter min opfattelse bør alle trænere sørge for at have tekniske udfordringer
som en del af træningen. Det mener jeg hovedsageligt af tre grunde.

- For det første udvider det spillernes bevægelseserfaring. Fodbold er et
spil med mange åbne færdigheder, hvor spillerne kontinuerligt skal vælge
passende handlinger i forhold til skiftende situationer. Den dygtige spiller
har en evne til at vælge den mest hensigtsmæssige bevægelse i mange
forskellige situationer. Træning af hæftes tekniske udfordringer er med til
at udvide bevægelsesrepertoiret og give øvelse i at justere ens bevægelser.
- For det andet kan træningen af tricks give umiddelbare succesoplevelser.
Det er lukkede færdigheder, som ikke forstyrres af vejr, vind, modstandere
og højtråbende tilskuere. At øve tricks kalder heller ikke på spørgsmålene:
vandt du? eller scorede du? Derved minder det os om, at det i højere grad
bør gælde om at spille godt og gøre det bedst muligt, snarere end om man
vinder en pokal.
- For det tredje er det en måde at animere til selvtræning.

Det kræver
masser af (selv)træning at få bolden til at makke ret. Udfordringerne i sig
selv er ofte nok til, at spillerne ivrigt begynder at selvtræne. Du kan puste
lidt til ilden ved at give spillerne små opgaver for til næste gang.
Det er trænerens vigtigste opgave at give spillerne gunstige
læringsbetingelser. Derfor behøver du heller ikke udvælge et pensum,
som spillerne absolut skal gennemgå.3

Giv dem i stedet nogle forskellige
muligheder, hvor spillerne individuelt kan vælge de finter, de bedst kan lide,
eller endnu bedre: lad dem selv finde på.

### Hvordan?

Ungdomsspillere lærer hurtigt ved at imitere bevægelser. Det er en af
tankerne bag instruktionsmetoden: **Vis-forklar-vis**, hvor træneren viser
finten, forklarer den evt. ved at gå den langsomt igennem og viser finten
igen.

Du kan hjælpe dig selv ved at afprøve detaljerne. På den måde finder du ud
af, hvad du selv kan vise, hvad en spiller kan vise, og hvad du må nøjes med
at forklare. Samtidig finder du ud af, hvad der er svært ved tricket. Du kan
altid vise noget af detaljen. Hvis spillerne ser, at du også går rundt og øver
dig, bliver de endnu mere interesserede i at lære noget.

Det er op til trænerens fantasi og opfindsomhed, hvordan mulighederne
inddrages i træningen. Det kan være som udfordringer ved op- eller
nedvarmningen eller som adspredelse i træningen. Du kan finde [træningsøvelser til driblinger under fodboldøvelser]({% link _pages/fodboldoevelser.md %}).

Bliver de tekniske finurligheder i hæftet en integreret del af træningen – og
tør trænerne at give spillerne lov til at bruge dem – så tror jeg, at kampene
bliver lidt sjovere at kigge på i fremtiden.

## Videoer af fodboldtricks
