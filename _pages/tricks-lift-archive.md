---
layout: single
title: &title "Boldløft"
excerpt: "Et boldløft er en måde at få bolden fra jorden og op i luften på, uden at du behøver at samle den op med hænderne."
permalink: /fodboldtricks/boldloft/
header:
  teaser: /assets/images/books/tricks-2020.png
  overlay_image: /assets/images/fodboldens-tricks.jpg
  caption: *title
comments: false
classes: wide
author_profile: true
feature_row:
  - image_path: /assets/images/books/tricks-2020.png
    alt: "Fodboldens Tricks"
    title: "Fodboldens Tricks"
    excerpt: "Ambitionen i Fodboldens Tricks har været at samle så mange tricks, driblinger, finter, finurlige spark som overhovedet muligt. Der er masser at gå i gang med."
    url: "/fodboldtricks/"
    btn_label: "Læs alle tricks"
    btn_class: "btn--success"
---

Et boldløft er en måde at få bolden fra jorden og op i luften på, uden at du
behøver at samle den op med hænderne.

## Køb Fodboldens Tricks som PDF

{% include paypal id="MP55TM3U696BW" cta="Køb Fodboldens Tricks 25 DKK" %}

## Boldløft i fodbold

### Den grumme dyrplager

Klem sammen med begge fødder om bolden. Med indersiden trækker du med det ene ben bolden op ad det andet ben. Slå bolden i jorden med knæet. Det er lettest, hvis du lukker op i hoften, samtidig med, at du trækker bolden op ad benet.

### Den kluntede soldat

Stå med bolden mellem dine krydsede ben. Klem ydersiderne sammen, så bolden presses op i luften, så du kan begynde at jonglere.

### Diego rundt om

Bolden triller mod dig. Sæt det ene ben bag det andet. Brug det bageste ben til at løfte bolden op, så bolden føres rundt om støttebenet.

### Frøløft

Klem bolden fast mellem fødderne. Ved at hoppe og føre fødderne fremefter, kan du kaste bolden til en makker, som griber den.

### Japaneren

Bolden ligger på jorden. Du har vristen på bolden, så bolden ligger lidt bag dig. Klem bolden ned mod jorden med vristen. Stræk benet indtil tåen er i jorden. Så springer bolden op i luften, og du kan begynde at jonglere.

### Kickstart en rumfærge

Dette trick ligner dyrplageren meget. Start med bolden klemt fast mellem fødderne. Træk bolden lidt op ad højre ben med venstre fod, så du kun står på højre ben. I en bevægelse skifter du standben, samtidig med at du trækker bolden op ad venstre ben med højre fod. Når bolden er oppe i luften, sparker du den ned i jorden med fodsålen af højre fod. Nu skulle du kunne begynde at jonglere.

### Klapfælden

Stå med tåen af den ene fod så tæt på bolden som muligt. Sving det andet ben ved siden af bolden, bagfra og fremefter. Spring på standbenet, så bolden kommer lidt op i luften, og slå bolden i jorden med fodsålen af den anden fod.

### Klumpedumpe

Bolden kommer trillende mod dig. Stil dig med siden til. Når bolden rammer ydersiden af foden, løfter du foden opad, så bolden loppes op i luften.

### Laudrups forgyldte inderside

Løft bolden over til en kammerat med indersiden af foden. Løftet kan kun lykkes, hvis du sørger for at komme godt ind under bolden. Det er sikkert lettest ved at starte med at føre indersiden af tåen ind under bolden. Michael Laudrup laver dette løft på den video, han har udgivet i samarbejde med Politiken.

### Løft med ydersiden

Når du modtager en aflevering fra en kammerat, kan du løfte bolden op med ydersiden. Når bolden kommer trillende, stiller du dig lidt med siden til. Lige når bolden rammer ydersiden, løfter du foden lidt op ud til siden, og bolden springer op, så du kan begynde at jonglere.

### Makker basisløft I

Stå med den ene fod lige bag bolden. Men i stedet for at løfte bolden kort til dig selv, skal du med tåspidsen slynge den over til en makker. Samtidig med at du begynder at træde ned foran bolden, skal du føre benet lige bag bolden med stor kraft fremad og op i luften, så bolden bliver slynget op i luften. Når løftet er midt i sin udførelse, hænger du i luften lidt med siden til makkeren.

### Matti

Træk bolden tilbage med højre ben. Træd et skridt tilbage samtidig med at du træder over bolden med venstre ben. Løft så bolden med højre ben. Ligner Den Første, men bolden trækkes tilbage med samme ben, som du løfter den med.

### Mika

Lop bolden lidt op i luften med den ene fod. Med det forreste af samme fod banker du bolden ned i jorden, så du kan starte med at jonglere.

### Robottens fjende

Davids løber frem mod den liggende bold. Han trækker den tilbage med fodsålen lidt ud mod siden, vipper den op med vristen (indersiden) af den samme fod. Når bolden er i luften sparker han den bagud i en bue med hælen af den anden fod til en medspiller.

### Rottefælden

Stå med den ene tå oven på bolden og den anden fod helt inde under bolden. Lop bolden lidt op ved at hoppe lidt op i luften. Slå bolden i jorden med den øverste fod.

### Siddende løft

Grib bold mellem fødderne. Sæt den ene hånd i jorden og støt på den. Med den ene inderside lopper du bolden op til siden, hvorefter du sætter dig ned og påbegynder siddende jonglering.

### Sjippetovstart

Træk bolden tilbage med foden. Vip bolden op samtidig med, at du fører foden en runde omkring bolden. Begynd at jonglere uden, at bolden rammer jorden.

### Skru op

Træd på bolden med tåen, så den begynder at skrue ind mod dine fødder. Så vipper du bolden op med tåen.

### Soldatervip

Bolden ligger på græsset. Stå med fødderne på hver sin side af bolden, cirka 5-10 cm fra bolden. Klap fødderne sammen. Så springer bolden op i luften, og du kan begynde at jonglere. Det er lettest, hvis du samtidig læner dig lidt bagover.

### Udvidet basisløft II

Bolden trækkes tilbage med fodsålen (1), og man vipper den med storetåen (1) op bag støttebenet (2). Det betyder, at man skal trække den noget længere med fodsålen (1) end i Basisløft II og bøje lidt i støttebenets knæ (2) for at skabe plads til løftet. Med storetåen vippes bolden op bag støttebenet, og den burde dukke op på ydersiden af dette.

## Fodboldjonglering og boldløft

{% assign site_posts = site.tricks | where: "tags", "Boldløft" %}

<div class="grid__wrapper">
{% if site_posts.size > 0 %}
  {% for post in site_posts %}
    {% include archive-single.html type="grid" %}
  {% endfor %}
{% endif %}
</div>
