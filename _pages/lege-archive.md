---
layout: single
title: Fodboldlege i Fodboldens Lege
seo_title: &title "10 sjove fodboldlege til børn og unge voksne »"
permalink: /lege/
excerpt: "Jeg har samlet en masse sjove fodboldlege til børn og unge voksne, som du kan lave i friheden, skolegården, haven eller på fodboldbanen til træning. Der er masser af inspiration til lege og spil, du kan lave med vennerne og en fodbold."
description: "Fodboldens Lege samler alle de sjove fodboldlege til børn og unge voksne. Leg i skolegården, på fodboldbanen eller i haven med vennerne og en fodbold."
author_profile: true
last_modified_at: 2021-06-04T15:16:02Z
toc: true
header:
  teaser: /assets/images/books/lege-2020.png
  overlay_image: /assets/images/hvad-er-fodboldens-udfordring.jpg
  caption: *title
feature_row:
  - image_path: /assets/images/books/lege-2020.png
    alt: "Fodboldens Lege"
    title: "Fodboldens Lege"
    excerpt: "I Fodboldens Lege kan du finde fodboldlege, som du kan lege alene eller sammen med vennerne."
---

Fodboldens Lege indeholder alle mulige fodboldlege for flere, når I vil selvtræne. Her får du et udpluk af alle de lege og spil, jeg synes allerbedst om.

## 10 fodboldlege fra Fodboldens Lege

Jeg har spillet fodbold i rigtig mange år, og her er nogle af de fodboldlege, jeg synes var allersjovest, da jeg var barn.

## Borup

{% include figure image_path="/assets/images/fodboldlege/borup.png" caption="" alt="borup" %}

Borup er for 2-5 spillere. Du skal bruge en bold og en fodbold til at spille spillet.

Aftal hvor I skal sparke på mål fra (fx fra straffesparksfeltets kant). Der skal ikke være nogen målmand. Sparkene giver et forskelligt antal point alt efter hvor bolden placeres i målet.

- Helt oppe i hjørnet: 5 point
- Ramme stolpen og så mål: 4 point
- Ramme stangen i målet: 3 point
- Sidenettet: 2 point
- Andre steder i målet: 1 point

Aftal hvor mange point I spiller til.

### Variation

- Spil med en målmand.

## Brazil eller vip

{% include figure image_path="/assets/images/fodboldlege/brazil.png" caption="" alt="brazil eller vip" %}

Brazil fungerer med 3-10 spillere, men er sjovest med omkring 5 spillere. Du skal bruge et håndboldmål og en fodbold for at spille Brazil.

Målmanden er alene mod resten i marken. Målmanden giver bolden op, og han må bevæge sig over hele spilleområdet.

Spillerne i marken må kun røre bolden en gang inden en ny spiller skal røre bolden. Alle skal røre bolden inden scoring.

Den der spiller en bold, som målmanden rører, skal i mål med mindre bolden går ind. Desuden skal man i mål hvis man skyder ved siden af målet.

Målmanden får -1 point hver gang der scores på ham, mens målscoreren får +1 point. Det gælder om ikke at have negativ målscore. I kan spille på tid eller til et bestemt antal point.

### Variation

- Spilleområdet kan begrænses lidt for at gøre det lettere for målmanden og sværere for markspillerne.

## Gris eller fjols

{% include figure image_path="/assets/images/fodboldlege/gris.png" caption="" alt="gris eller fjols" %}

For at spille gris eller fjols skal I bare bruge en fodbold og lidt plads. Stil jer i en rundkreds. Det gælder om at holde bolden i luften.

Aftal hvor mange gange I må røre bolden, inden I skal spille den videre. Den spiller som er skyld i at bolden ryger på jorden, eller bruger for mange berøringer, får et bogstav.

Det gælder selvfølgelig om ikke at blive »gris«. Hvis I gerne vil spille i længere tid, kan I spille til »grisebasse«.

Spillet er klart sjovest når I forsøger at holde bolden i luften så længe som muligt.

### Variationer

- Bolden må kun spilles videre med en bestemt kropsdel.
- I må højst bruge fx tre berøringer.

## Italia eller Engangs

{% include figure image_path="/assets/images/fodboldlege/italia.png" caption="" alt="italia" %}

I kan spille Italia med 4-10 spillere og en fodbold. I skal også bruge et mål, som ikke er alt for stort, fx et håndboldmål.

Målmanden er alene mod resten i marken. Målmanden giver bolden op, og han må bevæge sig over hele spilleområdet.

Spillerne i marken må kun røre bolden en gang inden en ny spiller skal røre bolden. Alle skal røre bolden inden scoring.

Den der spiller en bold, som målmanden rører, skal i mål med mindre bolden går ind. Desuden skal man i mål hvis man skyder ved siden af målet.

Målmanden får -1 point hver gang der scores på ham, mens målscoreren får +1 point. Det gælder om ikke at have negativ målscore. I kan spille på tid eller til et bestemt antal point.

### Variation

- Spilleområdet kan begrænses lidt for at gøre det lettere for målmanden og sværere for markspillerne.

## Tyskeren

{% include figure image_path="/assets/images/fodboldlege/tyskeren.png" caption="" alt="tyskeren" %}

Tyskeren er et spil for 2-4 spillere. Du skal bruge 8 kegler og en ⚽ bold.

I er sammen to og to. Spillet gælder om at sparke bolden over modstandernes baglinie. Bolden skal ramme jorden i modstandernes område (eller passere baglinien langs jorden).

Serven skal være forholdsvis blød bold langs jorden. Hvis det forsvarende hold ikke kan holde bolden i firkanten, får det angribende hold point. Du redder bolden ved at tæmme den over til din medspiller som skyder mod det andet felt.

Der tælles point ligesom i bordtennis. Hvert hold har fem server i træk hvorefter serveretten skifter. Der er point til et af holdene ved hver serv. Hvert sæt spilles til fx 10.

### Variationer

- I kan spille en mod en.
- Det forsvarende hold må tage bolden med hænderne. Hvis bolden er grebet skal den trilles til medspilleren som så sparker for at score.

## Ostespillet eller ostefodtennis

{% include figure image_path="/assets/images/fodboldlege/ostespillet.png" caption="" alt="ostespillet eller ostefodtennis" %}

I kan spillle ostespillet eller ostefodtennis med 5-6 spillere. I skal bruge 9 kegler og en fodbold.

Lav en bane med fire felter (fx fire x fire m). Der er en spiller i hvert felt, og en eller to spillere der venter udenfor. Spilleren i felt fire server med et underhåndskast mod et af de andre
felter.

Bolden må nu kun lande i ens felt en gang. Man må selv bestemme hvilket felt man spiller bolden hen til.

Hvis bolden rører ens felt to gange, eller man sparker bolden ud, ryger man ud i venteposition. Derefter kommer der en ny spiller ind på felt fire, og de andre rykker op, så alle felterne er fyldte. Det gælder om at være i felt et.

### Variationer

- Bolden må ikke spilles tilbage til det felt bolden kom fra.
- I kan spille flere sammen i hvert felt.

## Carlos

{% include figure image_path="/assets/images/fodboldlege/carlos.png" caption="" alt="carlos" %}

Carlos er et spil for 2 spillere. Du skal bruge 2 mål og en bold.

Stil to mål op overfor hinanden i en passende afstand. I skiftes til at være målmand og afslutter. Du må sparke mod den andens mål, så snart du har reddet bolden.

Husk at aftale hvor langt frem I må gå, inden I skal sparke.

### Variationer

- I kan gøre legen lidt mere udfordrende hvis I aftaler, hvordan I skal sparke. I kan fx sparke flugtere eller halvflugtere, frispark eller på en rullende bold, med vristen eller med indersiden.
- Ved at spille med to berøringer får I mere flow i spillet. Målmanden må kun parere og skal forsøge afslutning i næste berøring. Det er tilladt at bryde den  andens angreb hvis vedkommende laver en dårlig tæmning eller parering.

## Driblekongen

{% include figure image_path="/assets/images/fodboldlege/driblekongen.png" caption="" alt="driblekongen" %}

Driblekongen er et spil med 3-5 spillere. Du skal bruge et jernmål og en bold.

Sæt et lille jernmål op. En står på mål mens resten efter tur forsøger at score ved at drible tæt på mål og afslutte eller sparke ude fra. Fem forsøg til hver.

Den der scorer færrest mål efter fem forsøg, bytter med målmanden, og I kan starte forfra.

## Shuffle

{% include figure image_path="/assets/images/fodboldlege/shuffle.png" caption="" alt="shuffle" %}

Shuffle er et spil for 2 spillere. Du skal bruge markeringer og tre-fem bolde per mand.

Lav tre rektangulære pointområder og et afleveringsområde som er ca. 15 meter fra pointområdet. Start 10 meter før afleveringsområdet. Dribl ind i afleveringsområdet og spark bolden hen mod pointområdet.

I har lige mange bolde. Alle boldene skal sparkes mod pointområdet i hver omgang. I sparker skiftevis. Det gælder om at få så mange point som muligt. Efter hver runde tæller I pointene sammen. Spil til fx 21 point.

- Første område: 1 point
- Andet område : 2 point
- Tredje område: 3 point
- Sidste linie: 5 point

Det kan måske være en god ide at forsøge at placere en bold der blokerer for den andens scoringsmuligheder (en guard).

## Sol og skralde - lort og lagkage - himmel og helvede

{% include figure image_path="/assets/images/fodboldlege/solskralde.png" caption="" alt="sol og skralde" %}

Kært barn har mange navne. Dette spil kan både hedde "sol og skralde", "lort og lagkage" eller "himmel og helvede".

Spillet er for 3-10 spillere. Du skal bruge et mål og en bold.

Alle spiller mod alle på et mål med en målmand. Hvis man scorer, er man »sol« og sætter sig på den ene side af målet.

Brænder man, er man »skralde« og sætter sig på den anden side. Den sidste på banen skal skyde straffe for at se, om vedkommende bliver »sol« eller »skralde«.

Når alle spillerne er blevet enten »sol« eller »skralde«, spiller vinderne igen mod hinanden. Sådan spiller I indtil der er en »sol«, og alle andre er »skralde«.

### Note til træneren

Du kan bruge dette spil i en justeret udgave til træning. Del tre hold. To hold starter på banen mens et hold starter uden for. Alle kampe spilles til én.  Vinderholdet bliver altid på banen (himlen) mens taberholdet bytter med det ventende hold (helvede).

## Fodboldkroket

Til fodboldkroket skal du bruge 22 kegler og en bold til hver spiller. Banen er fx 60-70 meter lang og 30-40 meter bred.

{% include figure image_path="/assets/images/fodboldlege/fodboldkroket.png" caption="" alt="fodboldkroket" %}

### Regler til fodboldkroket

- Fodkroket spilles på samme måde som almindelig
kroket.
- Bolden sparkes ud gennem port (1) og (2) over til
port (3) osv.
- Et spark igennem 1 port, i den rigtige retning, giver
1 ekstra spark, gennem 2 porte, 2 ekstra spark.
- Ved sidste kegle på udturen skal bolden runde
keglen uden at ramme den. Hvis dette sker, starter
spilleren forfra.
- Spillerne sendes ud på banen parvis og skiftes til at
sparke, de 2 spiller altså kun imod hinanden.
- Modsat almindelig kroket må man ikke sparke
hinandens bold væk ved kollision.
- Vinder er den af de 2 spillere, som først har været
hele banen igennem og slutter med at ramme
startkeglen.

### Variationer af fodboldkroket

- Gå banen igennem på færrest spark (tæl).
- Tilladt at sparke bolden væk ved kollision, men så
skal alle spille imod alle og sparke på skift. Gruppen
må så deles i hold á 4-5 spillere. Mere kan du ikke
holde styr på.

### Alternativ opstilling til fodboldkroket

{% include figure image_path="/assets/images/fodboldlege/fodboldkroket-alternativ.png" caption="" alt="fodboldkroket" %}

1. Spil bolden imellem de to stænger.
2. Ram keglen.
3. Spil bolden henover stangen.
4. Spark bolden i mål.
5. Drible gennem stængerne.
6. Ram sparkebrættet.
7. Spark bolden gennem tunnel.
8. Bolden skal igennem vinkelbrættet.
9. Spil bolden ind i ringen.
10. Spil bolden i sandgryden.

Du kan jo også altid spille lidt [fodboldgolf på en af de mange fodboldgolfbaner]({% link _posts/2021-06-21-fodboldgolf.md %}) eller lave din egen fodboldgolfbane.

## Fodboldboccia

Spillet består af 2 hold med hver 2 spillere. Anføreren
på det ene hold kaster JACK-bolden ca. 10 -15 meter
væk. Herefter kaster den første spiller på det hold, der
starter sin bold, så tæt på JACK-bolden som muligt.
Herefter forsøger den første spiller på det andet hold
at kaste sin bold tættere på JACK-bolden end det
første holds bold. Holdene fortsætter herefter med at
kaste deres bolde så tæt på JACK-bolden som muligt,
indtil alle bolde er brugt.

Man scorer points således

- 1 point, hvis holdets bold er tættere på JACK-bolden
end modstanderens tætteste bold.
- 2 points, hvis holdet har 2 bolde tættere på JACK-
bolden end modstanderens tætteste bold.
- 3 points, hvis holdet har 3 bolde tættere på JACK-
bolden end modstanderens tætteste bold.
- 4 points, hvis holdet har alle 4 bolde tættere på
JACK-bolden end modstanderens tætteste bold.

Når begge hold har kastet alle dets bolde, og point-
sene er opgjort, starter man forfra. Nu kaster det andet hold der andet hold JACK-bolden.
Det hold, der først når 13 points, har vundet.

## Køb Fodboldens Lege - 20+ fodboldlege

{% include feature_row type="left" %}

Vi sælger en E-bog med Fodboldens Lege virkelig billigt via Paypal. Tag chancen. Fuld tilfredshed eller pengene tilbage.

{% include paypal id="VGDS2G45RNJ5Q" cta="Køb Fodboldens Lege 10 DKK" %}

Du er altid velkommen til at foreslå nye fodboldlege, som du mener skal være i Fodboldens Lege-hæftet.

## Flere fodboldlege

<div class="feature__wrapper">

{% assign site_posts = site.posts | where: "categories", "Fodboldlege" | sort: "last_modified_at" | reverse %}

{% if site_posts.size > 0 %}
  {% for post in site_posts %}
    {% include archive-single.html type="grid" %}
  {% endfor %}
{% endif %}

</div>

## Indledning til Fodboldens Lege

Græsset er grønt, og solen skinner. Du har din danske landsholdstrøje på, og din ven har sine målhandsker og sin lidt for store målmandstrøje på. I plejer at sparke lidt på mål og aflevere lidt til hinanden, men nu vil du gerne prøve noget andet.

Du kan få ideer ved at læse Fodboldens Lege. Her finder du alle mulige fodboldlege for flere. Under den enkelte leg kan du se hvor mange der kan være med, og hvad I skal bruge for at komme i gang.

Træneren kan finde lege i hæftet der kan skabe lidt adspredelse og humør i træningen.

Til sidst i hæftet finder du et par forslag til hvordan du kan arrangere en fodboldturnering, hvis I skulle være så heldige at være nok til det.

Hæftet indeholder følgende typer lege:

- Lege for to
- Lege for flere
- Præcisionsspil
- Spil til et mål
- Konkurrence
- Turneringsformer

## Foreslå selv fodboldlege

Jeg udvider gerne hæftet, hvis du har nogle rigtig gode forslag.

## Tilføjelser til fodboldlege

### Fodbold-10-kampe

- [10-kamp](/assets/pdf/fodbold10kamp.pdf)
- [10-kamp svær](/assets/pdf/tikampadvanced.pdf)
- [Hold 10-kamp](/assets/pdf/holdtikamp.pdf)

### Turneringsskema til fodboldturnering

- [Ratingturnering](/assets/pdf/ratingturnering.pdf)

## Omtale af Fodboldens Lege

> At det skal være sjovt at spille fodbold går også igen i 2. udgave af hæftet **Fodboldens Lege**, som Lars Olesen nu har udgivet.
>
> Hæftet er primært henvendt til fodbolddrenge i alle aldre, og der er gode ideer og inspiration til, hvordan man kan have det sjovt og samtidig blive bedre til at spille fodbold.
>
> Der er lege beregnet for både to spillere og hvis man er en større flok. Der er også forslag til konkurrencer, ligesom hæftet giver nogle bud på, hvorledes man stabler sin egen turnering på benene. Det er et hæfte, som både spillere og ungdomstrænere kan få meget nytte af.

--- <cite>Erik Glyngfeldt, redaktør på DTUs trænermagasin</cite>

{% include paypal id="VGDS2G45RNJ5Q" cta="Køb Fodboldens Lege 10 DKK" %}
