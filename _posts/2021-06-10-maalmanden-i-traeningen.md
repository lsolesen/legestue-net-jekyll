---
title: &title "Hvordan får jeg målmanden med i træningen?"
permalink: /maalmanden-med-i-traeningen/
language: da
header:
  overlay_image: https://images.unsplash.com/photo-1544333323-ffb9dada323c?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=600&w=1200&q=10
  teaser: https://images.unsplash.com/photo-1544333323-ffb9dada323c?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=300&w=400&q=10
  caption: *title
categories:
  - Fodboldøvelser
tags:
  - lege
  - målmandstræning
last_modified_at: 2021-06-06T10:33:33Z
feature_row:
  - image_path: https://imgcdn.saxo.com/_9788792999900/0x500
    title: Målmand - bag om fodboldspillets mest udsatte job
    excerpt: Målmanden er den spiller på fodboldbanen, der har det tungeste ansvar. Det er ham, der skal forhindre bolden i at gå ind, og det er ham, der i sidste ende kan bestemme, om holdet vinder eller taber.
    url: https://www.saxo.com/dk/maalmand_martin-davidsen_haeftet_9788792999900
    btn_class: btn--danger
    btn_label: Se pris på Saxo
---

Målmanden er en særlig spiller på holdet, som har brug for specialtræning. Men hvordan kan jeg fokusere mere på målmanden i den enkelte træning. Det kigger vi lidt på i dette indlæg.

Det er trænerens opgave, at en målmand også føler sig som en værdsat del af holdet i den almindelige træning.

Hvordan kan træneren sørge for, at målmanden får tilstrækkeligt ud af den almindelige daglige træning med resten af holdet.

Det er trænerens opgave at sørge for følgede i træningen.

1. Få en masse redningstræning under skudtræningen.
2. Placere sig hensigtsmæssigt i forhold til skud.
3. Få et bedre samspil og en bedre kommunikation
med sine medspillere.
4. Blive bevidst om sin udstråling.

Det er trænerens og målmandstrænerens opgave i fællesskab, at
målmanden bliver præsenteret for, hvordan vedkommende kan blive bedre til ovenstående punkter.

Denne del af træningen bør efter min bedste overbevisning blandt andet også lægges
ind i den almindelige træning i klubben. Vi vil gerne opfordre til en dialog mellem træneren og målmandstræneren.

Måske kan man have en trænerassistent, målmandstræner eller en frivillig forældre til at holde
særligt øje med målmanden ved nogle træningspas.

Naturligvis skal I ikke vejlede målmanden konstant.

Han skal også have lidt fred og tage sine egne beslutninger, men det kan være rart med lidt opmærksomhed under træningen for målmanden også.

## Afslutningstræning

Når I har afslutningstræning, herunder en mod en
situationer, behøver I ikke at kigge så meget efter de
tekniske færdigheder. Det sørger målmandstræneren
for i specialtræningen. I stedet bør I bruge lidt tid på
at vejlede målmanden i, hvordan hans placering skal
være i forhold til angriberens vinkel og afstand til
målet. Efter den første afslutningssektion kan træneren spørge målmanden om, hvad han havde
sværest ved at redde. Målmanden bliver så nødt til
at tænke over, hvad han især bør dække og hvordan.

Desuden får spillerne en nyttig oplysning til, hvordan
de skal agere for at have størst mulighed for at score.
På den måde får vi bevidstgjort spillerne.

## Gode råd

- Spillerne henter selv boldene, det skal målmanden
ikke.

## Samspil og kommunikation mellem målmanden og holdet

Målmanden er en del af holdet, og han skal være
dygtig til at kommunikere med holdet. Denne del af
træningen er blandt andet tiltænkt de tidspunkter,
hvor målmandstræneren overværer træningen. Ellers
kunne det være en opgave for trænerassistenten,
som først er blevet grundigt introduceret til, hvordan
man gør det.

Det kan være en god ide under spil at lave nogle stop,
hvor der har været et godt sammenspil, eller hvor der
måske har været et knap så godt sammenspil. Ud fra
denne situation kan hele holdet så diskutere, hvordan
sammenspillet bliver bedst muligt.

Målmanden skal vise, at han gerne vil have bolden
(kommunikation), samtidig med at markspillerne tør
benytte ham som en bagerste spilmulighed. Prin-
cipielt bør boldene spilles tilbage, så de vil gå ved
siden af målet, hvis de fik lov til at fortsætte uhin-
dret. Men også her er teori ét og praksis ofte noget
andet. Spilleren (eller en anden) søger ny placering,
så målmandens udspil lettes (ofte bør der søges ud
mod siderne).

## Målmandens udstråling

Udstråling er vigtig for en målmand. Han skal

- Udstråle ro, sikkerhed og selvtillid.
- Dirigere.
- Stå rigtigt placeret.
- Leve med i spillet og være spilbar.
- Kunne bruges som medspiller.
- Udstråle glæde. Han skal have lyst til at stå på mål.

Det er nogle af de ting, du kan kigge efter.

## Spil med målmanden

Her følger forslag til, hvordan du kan tage ekstra hen-
syn til målmanden under øvelser til træningen.

1. Tekniske øvelser. Målmanden kan sagtens deltage
i den almindelige tekniktræning. Målmanden kan
i stedet for at lave f.eks. hovedstød, gå op og gribe
bolden over hovedet. Han kan samle den op i stedet for at lave indersidespark. Husk blot på, at han
også bør vide, at det er vigtigt, at han kan bruge
fødderne.

2. Bold i egne rækker. Der spilles 7 mod 7 på et
afgrænset område. Der scores ved at sparke op i
målmandens hænder. Det giver et lidt mere dynamisk spil, hvis der er to målmænd, som begge kan
fungere som mål.

3. Vendespil. Der spilles på et afgrænset område med
en målmand i hver sin ende. Det gælder om at
spille den ned til målmanden i den ene ende. Når
man har gjort det, får man bolden af målmanden
igen, og nu skal man spille ned i den anden ende.

4. Trekantmål. Spillerne spiller på et afgrænset
område to hold mod hinanden. I nogen afstand
fra hinanden opstilles en trekant af kegler. Målmandens opgave er at forsvare de tre mål, denne
trekant udgør. Scoring hvis bolden går gennem tre-
kanten. Spillerne må ikke løbe gennem trekanten.

5. Bold gennem målområde. Der laves tre områder.
I midterområdet står målmanden på et fire-fem
meter bredt keglemål. I yderområderne spiller hol-
dene 2:1 hhv. 1:2. Der må gerne afleveres gennem
midterområdet, men der bliver kun scoret, hvis den
kommer igennem målet.

![](/assets/images/oevelser/maalmandsspil.png)

6. Intervalspil. Der spilles på en kort bane med mange
afslutninger. Målmanden hele tiden aktiv. Spillerne
skal være kort tid på banen.

7. Grøftespil. Der må kun scores efter indlæg. Mål-
manden må gerne gå ud i feltet og gribe bolden.

8. Spil på 1/2 bane. Målmanden som igangsætter.
Ved afslutning forsøger målmanden hurtigt at
kaste/sparke bolden præcist ud. I modsatte side
er der ofte plads.

9. Kortbanespil ca. 20-25 meter. 3:3 eller 4:4 og
to målmænd. Der kan kun afsluttes fra egen
banehalvdel (langskud), men gerne spilles over
hele banen. Se på målmandens placering.

10. 4:4 til 1 mål. Træneren eller en spiller server til
angriberne, som forsøger at score. Erobrer
forsvaret bolden, skal den spilles til træneren,
som så spiller angriberne igen. Giver f.eks.
points til forsvaret. Kan ændres, så der er to små
mål ved midterlinjen. Når forsvaret har scoret i de
små mål, skifter de to hold plads. Det er mest
attraktivt at skyde mod stort mål.

11. Der spilles 3:3 i et område på kanten af
straffesparkfeltet. Pludselig skyder én af spillerne.

## Konklusion

Sådan kan du sørge for at målmanden føler sig inddraget og taget alvorligt i den daglige træning.

Det kræver lidt arbejde som træner, så derfor kan det være rigtig godt, hvis du fx en gang om ugen dedikerer noget af træningen, hvor du holder et særligt øje til målmanden og tilrettelægger træningen, så målmanden er i dit fokus.

Jeg har skrevet et andet indlæg om, hvordan du kan lave [målmandstræning for alle spillerne]({% link _posts/2021-06-10-maalmandstraening-for-alle.md %}), så målmanden ikke altid skal gå til side for at varme op for sig selv.

{% include feature_row type="left" %}
