---
title: "Ensidig træning skaber hjulbenede fodboldspillere"
redirect_from: /content/ensidig-tr-ning-skaber-hjulbenede-fodboldspillere
language: da
header:
  overlay_image: /assets/images/ensidig-tr-ning-skaber-hjulbenede-fodboldspillere.jpg
  teaser: /assets/images/ensidig-tr-ning-skaber-hjulbenede-fodboldspillere.jpg
categories:
tags:
  - træning
last_modified_at: 2013-02-14T21:28:47Z
---

Erik Witvrouw, professor og forskningslektor fra Gent Universitet, har påvist, at man bliver hjulbenet af at spille fodbold. Over 500 fodboldspillende børn og unge er blevet fulgt fra de var 10 år til de var 15 år. Hver fjerde fodboldspiller i studiet var hjulbenet, mens det kun gjaldt 2,5% andre idrætsudøvere og resten af befolkningen.

Man er endnu ikke sikker på, hvad de skæve ben egentlig skyldes. Folkene bag undersøgelsen har en hypotese om, at man ved spark i fodbold hovedsageligt bruger muskulaturen indvendigt på låret og knæet, mens musklerne på ydersiden ikke bliver udviklet på samme måde.

> Trænere skal sørge for at de unge træner mere varieret, så også muskulaturen på ydersiden af knæet bliver udviklet.

--- <cite>Erik Witvrouw</cite>

Så vær meget opmærksom, når du træner børn. Din træning kan forårsage hjulbenethed, som ikke ser alt for pænt ud, mens også kan give større risiko for meniskskader og komplicerede korsbåndsskader.

## Hvad er hjulbenet?

> **hjulben**, _genu varum_, øget afstand mellem knæene pga. deforme lårben, knæ eller underben. Tilstanden er sædvanlig under det normale barns tidlige udvikling, men afløses i 2-3-års-alderen af kalveknæ, som igen er aftaget ved 6-8-års-alderen. Hos børn sås hjulben tidligere oftest i forbindelse med engelsk syge. Hos voksne kan det opstå i forbindelse med knæslidgigt eller efter knoglebrud, der er lægt med fejlstilling. I udtalte tilfælde kan der udføres ortopædkirurgisk korrektion.

--- <cite>[Gyldendal. Den Store Danske](http://denstoredanske.dk/Krop,_psyke_og_sundhed/Sundhedsvidenskab/Ortop%C3%A6disk_kirurgi/hjulben)</cite>

## Flere fodboldspillere er hjulbenede

> »Vi opfatter hjulben som en risikofaktor for slidgigt. Især slidgigt på indersiden af knæet kan hænge sammen med hjulben. Denne sammenhæng er faktisk dobbelt, da slidgigten i sig selv kan forværre tendensen til hjulben, som så igen giver endnu mere slidgigt.«

--- <cite>[Klaus Hindsø](https://samvirke.dk/artikler/bliver-man-hjulbenet-af-at-ride)</cite>

Hvad gør du? Hvilke øvelser bruger du for at undgå, at du bliver hjulbenet?
