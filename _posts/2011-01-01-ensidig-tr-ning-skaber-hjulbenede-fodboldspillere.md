---
title: &title "Bliver man hjulbenet af af at spille fodbold?"
permalink: /bliver-man-hjulbenet-af-fodbold/
redirect_from:
  - /content/ensidig-tr-ning-skaber-hjulbenede-fodboldspillere
  - /ensidig-tr-ning-skaber-hjulbenede-fodboldspillere/
language: da
header:
  overlay_image: /assets/images/ensidig-tr-ning-skaber-hjulbenede-fodboldspillere.jpg
  teaser: /assets/images/ensidig-tr-ning-skaber-hjulbenede-fodboldspillere.jpg
  caption: *title
categories:
tags:
  - træning
last_modified_at: 2021-02-14T15:28:47Z
---

Bliver man egentlig hjulbenet af at spille fodbold, eller er det en skrøne. Jeg har researchet lidt på, hvorfor nogen bliver hjulbenede?

[Erik Witvrouw et al (2009)](https://pubmed.ncbi.nlm.nih.gov/19183958/), professor og forskningslektor fra Gent Universitet, har påvist, at man bliver hjulbenet af at spille fodbold. Over 500 fodboldspillende børn og unge er blevet fulgt fra de var 10 år til de var 15 år. Hver fjerde fodboldspiller i studiet var hjulbenet, mens det kun gjaldt 2,5% andre idrætsudøvere og resten af befolkningen. Disse fund er senere blevet bekræftet af [Isin og Melekoğlu 2020](https://pubmed.ncbi.nlm.nih.gov/33197820/) og [Asadi et al 2015](https://pubmed.ncbi.nlm.nih.gov/26290852/).

{% include figure image_path=page.header.overlay_image caption=page.title alt=page.title %}

## Hvad er hjulbenet?

Hjulbenet bliver defineret i Den Store Danske på følgende måde.

> **hjulben**, _genu varum_, øget afstand mellem knæene pga. deforme lårben, knæ eller underben. Tilstanden er sædvanlig under det normale barns tidlige udvikling, men afløses i 2-3-års-alderen af kalveknæ, som igen er aftaget ved 6-8-års-alderen. Hos børn sås hjulben tidligere oftest i forbindelse med engelsk syge. Hos voksne kan det opstå i forbindelse med knæslidgigt eller efter knoglebrud, der er lægt med fejlstilling. I udtalte tilfælde kan der udføres ortopædkirurgisk korrektion.

--- <cite>[Gyldendal. Den Store Danske](http://denstoredanske.dk/Krop,_psyke_og_sundhed/Sundhedsvidenskab/Ortop%C3%A6disk_kirurgi/hjulben)</cite>

Det at være hjulebenet er altså en del af opvæksten, men studier peger altså på, at der er en større forekomst af hjulbenede hos fodboldspillere, end der er i befolkningen generelt.

Hjulbenet er det modsatte af at være kalveknæet, hvor knæene støder på hinanden, men anklerne er spredte. Garrincha er en utrolig berømt fodboldspiller, som spillede på Pelés tid. Han var kalveknæet på det ene ben og hjulbenet på det andet ben.

{% include figure image_path="https://www.thesun.co.uk/wp-content/uploads/2018/04/nintchdbpict000401939774.jpg?strip=all&w=960" caption="Garrnicha var hjulbenet på det ene ben og kalveknæet på det andet. Kilde: [The Irish Sun](https://www.thesun.ie/sport/football/2509995/garrincha-the-bent-legged-brazilian-genius-was-as-famous-for-his-football-skills-as-he-was-for-his-love-of-women-and-booze/)" alt="Garrnicha var hjulbenet på det ene ben og kalveknæet på det andet" %}

## Hvad er årsagen til hjulbenethed?

Man er endnu ikke sikker på, hvad de skæve ben egentlig skyldes. Folkene bag undersøgelsen har en hypotese om, at man ved spark i fodbold hovedsageligt bruger muskulaturen indvendigt på låret og knæet, mens musklerne på ydersiden ikke bliver udviklet på samme måde.

> Trænere skal sørge for at de unge træner mere varieret, så også muskulaturen på ydersiden af knæet bliver udviklet.

--- <cite>Erik Witvrouw</cite>

Så vær meget opmærksom, når du træner børn. Din træning kan forårsage hjulbenethed, som ikke ser alt for pænt ud, mens også kan give større risiko for meniskskader og komplicerede korsbåndsskader.

Ud over fodbold så kan [sygdomme](https://www.healthline.com/health/bowlegs#causes) også være årsag til, at du bliver hjulbenet. 

## Kan man forebygge hjulbenethed?

[Healthline](https://www.healthline.com/health/bowlegs#outlook) skriver, at der ikke er nogen måde at forebygge hjulbenethed på, men her tænker de tilsyneladende hovedsageligt på den hjulbenethed, de fleste har under opvæksten. De foreslår, at man sørger for at få nok vitamin D, så knoglerne har de bedste betingelser for at blive stærke. Det har jeg dog ikke kunnet finde videnskabelig evidens for. Hvis du ved mere om det, så brug endelig kommentarerne.

Hvis fodbold forårsager hjulbenethed pga. en assymetrisk træning af musklerne i benet, så er det sandsynligt, at du kan lave øvelser, som mindsker risikoen for at blive hjulbenet.

[Verywellhealth](https://www.verywellhealth.com/exercise-with-bow-legs-or-knock-knees-3119242) foreslår udstrækning af baglårene, lysken og piriformis, samtidig med, at du styrker gluteus medius fx med et elastik.

{% include video provider="youtube" id="5wUk8wQNUT8" %}

Du kan fx kigge lidt på øvelserne i forhold til skadesforebyggelse i fodbold, hvis du vil finde øvelser til at styrke gluteus medius uden udstyr. Fx kan den dynamiske _side bridge_ være en fin øvelse til at styrke gluteus medius. 

## Hvad er risikoen ved at være hjulbenet?

> »Vi opfatter hjulben som en risikofaktor for slidgigt. Især slidgigt på indersiden af knæet kan hænge sammen med hjulben. Denne sammenhæng er faktisk dobbelt, da slidgigten i sig selv kan forværre tendensen til hjulben, som så igen giver endnu mere slidgigt.«

--- <cite>[Klaus Hindsø](https://samvirke.dk/artikler/bliver-man-hjulbenet-af-at-ride)</cite>

## Er flere fodboldspillere hjulbenede?

Ja. Det ser ud til, at flere fodboldspillere er hjulbenede end andre mennesker. Det kan skyldes, at musklerne på indersiden af benet bliver trænet i højere grad end de det udvendige muskler.

Når vi nu ved, at flere fodboldspillere bliver hjulbenede, og at risikoen for skader kan være større for hjulbende, så er det altså godt at gøre noget ved det.

Hvad gør du? Hvilke øvelser bruger du for at undgå, at du eller dine spillere bliver hjulbenet?
