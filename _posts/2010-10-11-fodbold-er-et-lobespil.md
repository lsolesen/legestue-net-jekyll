---
title: "Fodbold er et løbespil"
redirect_from: /content/fodbold-er-et-lobespil
header:
  teaser: /assets/images/hvad-er-fodboldens-udfordring.jpg
language: da
categories:
tags:
  - analyse
  - kondition
last_modified_at: 2010-10-11T08:46:02Z
---

Fodbold skal være sjovt, og man skal nyde spillet. Det er især rigtig sjovt, fordi det er et spil, der handler om sammenspil og relationer. Hvis sammenspillet skal være bedst muligt, er det imidlertid vigtigt at pointere, at fodbold er et _løbespil_. Man kan nemlig ikke forvente at være i besiddelse af bolden meget mere end måske halvanden minut i en kamp.

Efter VM-slutrunden har FIFA lagt en masse data op på deres hjemmeside. Vi har kigget lidt på noget af det interessante data:

- Xavi, Spanien, spillede 660 minutter og løb 80,2 km
- Michael Bradley, USA, løb 12,9 km i en kamp
- USA løb som hold mest - samlet 118,4 km pr. kamp
- Javier Hernandez løb hurtigst og blev noteret for 33.7 km/t, hvilket svarer til 11,2 s for 100m.

Analyse af data?
----------------

Fodbold er et intervalspil, hvor du både skal være i god kondition, men også kunne accellere hurtigt og holde en høj fart. Det er ikke så overraskende.

- Midtbanespillere løber mest
- Angribere er i gennemsnit er de hurtigste spillere. Men to af de otte hurtigste sprintere var forsvarsspillere (Papadopoulus, Gærkenland, og Edson Braafheid, Holland)
- Et hold kan løbe helt op mod 20% mere end det andet hold
- Der var tilsyneladende sammenhæng mellem, hvor langt en spiller løber og hvor mange afleveringer, han forsøger at lave
- Der var ingen sammenhæng mellem hvor langt holdet løb, og hvor mange skud på mål, de havde, hvor mange afleveringer de lavede eller hvor mange mål de scorede
- Af de 8 hold der løb mest, klarede halvdelen sig til 16-delsfinalen og kun to klarede sig til kvartfinalerne. Det er altså ikke nok at løbe. Det kunne altså tyde på, at det er en god ide at løbe de rigtige steder hen
- Af de 8 hold, der havde tophastighederne, var der tre der ikke kom længere end 16-delsfinalen. Dette er interessant, for så var der jo fem af de hurtigste hold, der kom videre
- De fire hold i semifinalerne løb kun en lille smule mere gennemsnittet i turneringen

Sammenhængen mellem fysikken og præstationerne er altså en smule mudrede. Det er vigtigt at have en god fysisk form, men det er altså væsentligt at arbejde med spillernes hastighed og evne til at bruge kræfterne fornuftigt.

Har du nogen interessante analyser, du gerne vil dele, så brug endelig kommentarerne.
