---
title: &title "Skudtræning: Afslutningstræning i fodbold"
permalink: /skudtraening-afslutningstraening-fodbold/
language: da
header:
  overlay_image: https://images.unsplash.com/photo-1591647598839-c9696a6305ee?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1900&q=5
  teaser: https://images.unsplash.com/photo-1591647598839-c9696a6305ee?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=5
  caption: *title
categories:
  - Fodboldøvelser
tags:
  - afslutningstræning
  - afslutninger
  - skudtræning
last_modified_at: 2021-06-11T10:33:33Z
---

Fodbold handler om at score mål. Her finder du en masse ideer til øvelser til skudtræning og afslutningstræning, som du kan bruge i din fodboldtræning.

## Hvordan kan man afslutte?

Her kan du se, hvad du skal tænke på, når du laver afslutninger. Du får nogle tekniske fif, som du kan fortælle spillerne samtidig med skudtræningen.

{% include video provider="youtube" id="vuquBVsL354" %}

Her kan du se nogle forskellige 1:1-situationer med afslutninger.

{% include video provider="youtube" id="SGlBDpMcmLA" %}

## Skudtræning og træning af afslutninger

Spillerne kan rigtig godt lide at score nogle mål, og
det kan vi godt forstå. Afslutninger med alle dele af
kroppen, enten tæt på eller langt fra. I dette kapitel
skitserer vi nogle forskellige organisationsformer, der
kan bruges til at øve afslutninger.

### Pas på køen under afslutningstræningen

- Der må ikke gå for lang tid mellem den enkelte
spiller får lov til at afslutte.
- Afslut på to mål af gangen.
- Lad halvdelen spille småspil, mens den anden halv-
del afslutter.

## Hvordan kan du organisere skudtræning?

### Målene står tæt over for hinanden

**Organisation.** Stil målene med cirka 30 meter mellem
dem. En målmand i hvert mål. Halvdelen af spillerne
stiller sig på mållinjen lidt ud for stolpen af det ene
mål, og den anden halvdel af spillerne stiller sig sig
på mållinjen ud for stolpen ved det andet mål. Med
denne organisation løber de første to spillere samti-
dig ned og afslutter på det andet mål. De henter bol-
den og stiller sig over i den modsatte række. Denne
organisation gør, at spillerne ikke skal løbe så langt
for at komme tilbage i rækken.

#### Variation.

Øvelsen kan varieres på mange måder.
Spillerne kan drible til afslutning. De kan spille en
bande med en spiller, der står mellem målene. De kan
få spillet en høj bold. De kan tippe bolden op og lave
flugtere. Der er masser af muligheder med denne
organisation.

### To mål står ved siden af hinanden

**Organisation.** Stil to mål ved siden af hinanden. En
målmand i hvert mål. Halvdelen af spillerne er ved
det ene mål, og den anden halvdel af spillerne er ved
det andet mål. Spillerne sparker på tur.

#### Variation
- A Du kan lave konkurrencer mellem grupperne.
Fx kan begge grupper få 5 minutter til at lave så
mange afslutninger som muligt, eller score så
mange mål som muligt.
- B Du kan også lade spillerne starte på samme tid.
Spillerne må selv om, hvornår de afslutter, men det
gælder om at score først. Det betyder at spilleren
skal vælge, om vedkommende skyder udefra og
derved afslutter hurtigst, eller om spilleren har is i
maven og løber tættere på målmanden og derved
har større chance for at score, hvis den anden mis-
ser.

## Øvelser til skudtræning og afslutningstræning

1. **Afslutning efter vending.** Spilleren står med ryggen
til målet. Spilleren modtager en flad bold på sin
højre side og vender så hurtig som muligt og af-
slutter. Spilleren henter selv sin bold og går tilbage
i rækken. Øvelsen bør også vendes til venstre side.
Træneren kan eventuelt observere og kommentere
spillerens balance, koordination og reaktion i udfø-
relsen af øvelsen.

2. **Afslutning efter slalomløb.** Spillerne løber slalom
forbi 3-4 kegler og afslutter med spark i målet.
Øvelsen udføres fra både højre og venstre side af
feltet.

3. **Afslutning efter aflevering.** Spillerne kan fx starte
med bolden. De afleverer til en bandespiller, der
afleverer tilbage første gang. Spilleren afslutter på
den trillende bold. Træneren kan også starte med
alle boldene og aflevere til spillerne, som afslutter
på den trillende bold.

## Konkurrence – kompetetiv arbejdsform og afslutninger

Det kan være sjovt at lave lidt konkurrence under
målscoringstræningen. Her er to forslag til, hvordan
det kan organiseres.

1. Inden der startes med at sparke på mål, laver
holdet en målsætning for hvor mange mål, de
forventer at score. Samtidig laver målmændene
en målsætning for, hvor få mål holdet scorer. Den
gruppe der overholder sin målsætning, bestemmer
en straf for den anden gruppe.

2. Hver enkelt spiller skal selv holde styr på, hvor godt
det går. Alle spillerne starter i Danmarksserien. Hvis
man scorer rykker man op. Hvis man brænder ryk-
ker man ned. Hver spiller skal naturligvis sætte sig
en målsætning for, hvilken række vedkommende
ønsker at ende i.

## Spil - til afslutningstræning

Spillene kan gennemføres såvel som intervalspil og
som spil, hvor alle er i gang. Husk at tilbagespilsreg-
len gælder.

1. Kortbanespil mod store mål
Kan spilles 1v1, 2v2 eller 3v3 på et relativt lille om-
råde. Der deles hold, så nogle venter ved målene.
Der spilles i intervaller på 25-30 sekunder. Det gæl-
der om at få afsluttet på mål og ikke drible bolden
ind. Husk at have mange bolde og at få spillerne til
at hente de bolde, der er skudt ved siden af.

2. Der spilles 4v4 på et mindre område
Spillerne skal opholde sig i enten angrebs- eller for-
svarszonen. Der spilles altså 2v2 på hver banehalv-
del. Man kan godt afslutte fra egen forsvarszone.

**Alternativ:** 4 angribere mod 2 forsvarere i angrebs-
zonen.

3. Spil på 1/3 bane eller lignende
3 mål med hver sin målmand. Der spilles f.eks. 6v6
til to mål, men holdene har et neutralt mål, der kan
scores i. Benyt joker (spiller, der hele tiden er med
det boldbesiddende hold), hvis antallet af spillere i
gruppen er ulige.
- Almindelig kamp.
- Hvis holdet erobrer bolden, skal den spilles retur
til egen målmand, før der må scores.
- Når et hold scorer, sættes spillet i gang fra eget
mål af målmanden.

4. Spil på mindre område med to mål og tre målmænd
Spillerne fordeles på to hold. I et neutralt område
på banens midte står den ene målmand. Når et
hold skal angribe, skal bolden via målmanden i det
neutrale område, før der må afsluttes. Ellers almin-
deligt spil. Ingen markspiller må være i det neutrale
område.

## Afslutningsspil

### Afslutningsøvelse

A sparker et indlæg fra siden, som B tæmmer og sparker på mål. C må begynde at forsvare, så snart der er sparket.
Man kan evt. sætte begrænsninger på B’s antal berøringer.

{% include figure image_path="/assets/images/oevelser/afslutning-oevelse-indlaeg.png" caption="Forslag til teknisk træning i fodbold." alt="teknisk træning fodbold" %}

### Festival street fodbold

Der spilles 4:4 med 4:4 bander. Banderne må kun befinde sig i angrebszonen, og de har en berøring. Efter et bestemt tidsrum, fx 2 minutter, skiftes bander ved, at holdene på banen lader bolden ligge, og spillet fortsætter. Der spilles i alt 5-6 runder.

{% include figure image_path="/assets/images/oevelser/afslutning-festivalstreetfodbold.png" caption="Forslag til teknisk træning i fodbold." alt="teknisk træning fodbold" %}

### Intervalspil

Der kan spilles 2:2 eller 3:3. Målene står forholdsvist tæt på hinanden, fx 2x16 meter, og der er en målmand i hvert mål, som fortsætter.
Ved scoring og dødbolde får man en ny bold fra eget mål.
Der spilles 1 minut med 1 eller 2 minutters pause.
Hver spiller skal på banen 8-10 gange, evt. med en lidt længere pause midtvejs.

## Konklusion

Det var nogle ideer til skudtræningen og afslutningstræningen. Øvelserne kan med få ændringer sagtens tilpasses forskellige aldersgrupper.

Du kan også finde [fodboldøvelser for U8, U9 og U10]({% link _posts/2021-06-12-fodboldovelser-8-10.md %}) eller [fodboldøvelser for U11, U12 og U13]({% link _posts/2021-06-12-fodboldovelser-10-12.md %}).

Du kan også tjekke alle vores [fodboldøvelser]({% link _pages/fodboldoevelser.md %}).
