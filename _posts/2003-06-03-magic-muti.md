---
title: "Magic muti"
redirect_from: /blog/magic-muti
language: da
header:
  overlay_image: /assets/images/magic-muti.jpg
  teaser: /assets/images/magic-muti.jpg
categories:
  - Oplevelser
tags:
  - sydafrika
last_modified_at: 2013-02-17T10:27:03Z
---

Heksedoktorer og urter med særlige magiske egenskaber er ikke bare en myte. De lever i bedste velgående i sydafrikansk fodbold.

> Jeg tror også de gør det i Europa, siger Eddie.

Eddie fortæller, at muti kan købes hos den lokale urtesælger (:herbalist), og at muti virker. Det er noget vi tror på, fortsætter Eddie, og vi kan både bruge det i dagligdagen for at skabe bedre harmoni i hjemmet, hvis der er en masse skænderi, eller som et hjælpemiddel på fodboldbanen.

Muti er en urt eller en rod, som kan bruges på forskellig måde. Mange hold brænder muti af i omklædningsrummet, inden de løber på banen for at få held og lykke. Ofte klæder de sig af og springer over flammerne fra muti?en for virkelig at få en stærk virkning. Det er også meget brugt at forhekse modstandernes tøj, spille med urter i støvlerne eller smøre sig med ekstrakt fra muti for at få ekstra kræfter. Målmændene spreder pulver fra muti i en ring uden om målet, så målet er lukket i den kamp. Derfor stjæler modstandernes tilskuere også ofte målmandens talkumpulver, fordi de tror, at det er muti.

Irrationel muti
---------------

Muti skal naturligvis tages seriøst, fordi det sommetider virker. Det er dog nødvendigt at kende lidt til fysiologi, inden man ukritisk lytter til inyanga'en. Spillerne fra et hold blev fx bedt om at køre 200 km ud til en flod midt på aftenen inden en vigtig kamp. I skumringen blev alle spillerne bedt om at tage tøjet af og danne en cirkel i vandet. De dansede og sang sange rettet mod næste dags modstandere. Derefter fik alle et æg, som de skulle smide i floden, mens de sagde navnet på den modstander de skulle markere. Efter veludført gerning kørte de tilbage, så spillerne kunne være i seng et par timer over midnat. Det er måske ikke overraskende, at holdet naturligvis ikke kunne holde til at få berøvet deres nattesøvn, og de led nederlag i den vigtige kamp.

Andre inyanga?er står for et dyrt muti-ritual, som virkelig opfattes som effektfuldt. Det kræver ret makabert, at man bedøver en ged, og så begraver den levende tidligt om morgenen, inden kampen skal starte. Lad os ikke håbe, at holdet har alt for mange vigtige kampe på en sæson (Jack Blades 1998: 124-6).

Ingen muti i UPE FCK
--------------------

Mange gange virker muti, andre gange er det ikke helt så effektfuldt, og så må man forberede sig bedre næste gang, for så har modstanderen været dygtigere. Eddie tror fuldt og fast på det. Han er træner på UPE FCK?s fodboldskole i Port Elizabeth, hvor Roald Poulsen er cheftræner. De har diskuteret det nogle gange, siger Eddie, men Roald tror ikke på det.

> Og det til trods for, at han har set det nogle gange både i Zambia og her, siger Eddie med et smil.

Flere professionelle hold bruger muti, og de har ansat inyanga'er på fuld tid for at tryne modstanderen. Disse fuldtidstroldmænd kan være betalt helt op til 300.000 rand (kurs 0,75 kr/rand). Eddie tror ikke, at der er nogen tvivl om, at de afrikanske drenge tror på det. Dog bruger UPE FCK ikke muti i kampen for at nå helt til tops.

> Som skole kan vi ikke bruge det, men det er tydeligt, at modstanderne bruger muti. Vi har mange gange spillet mod svagere modstandere og haft masser af chancer uden at kunne score. De har brugt muti. Jeg har ikke set nogen af vores spillere bruge muti, tilføjer Eddie.

Hvid mands muti
---------------

Eddie er kulsort, og han tror utvivlsomt på muti, men hvad siger en hvid englænder, som har været i Sydafrika i 20 år. Keith Hutton træner et multikulturelt hold i Sct. George?s Football Club, men hovedparten af hans spillere er unge og sorte. Keith selv er troende kristen.

> Jeg tror ikke på det. Det er noget kulturelt, som overleveres. Mine spillere vil heller bede inden kampen. Vi har flere gange overtaget et omklædningsrum, hvor det foregående hold helt sikkert har brændt muti af. Jeg vil ikke sige, at mine spillere var frastødte, men de kunne ikke lide det.

> Da jeg selv spillede, mens jeg arbejdede i guldminerne, var mit hold helt sort, undtagen mig. Før hver kamp praktiserede holdet muti, men jeg blev altid bedt om at gå. De vidste, at jeg ikke troede på det, og så ville det ikke virke nær så godt. De kunne også finde på at skære hinanden.

Jeg overværede en af Sct. Georges kampe og ganske rigtigt. Inden kampen tog spillerne hinanden om skuldrene tæt sammen, og så satte anføreren sig på hug inde i midten af cirklen og bad Gud om hjælp i kampen. Derefter satte en af de sorte spillere sig på hug og lavede en bøn på xhosa, som er det lokale sprog omkring Port Elizabeth for de sorte.

Ligesom kamfer
--------------

Eddie har ikke ret i, at muti bruges i Danmark, men vi har noget der til forveksling ligner. Mange spillere smører trofast deres dyrebare ben ind i kamfer inden de fleste kampe. Det foregår nærmest som en slags ritual og stanken i omklædningsrummet er lige så slem, som hvis man brænder muti af. Andre spillere skal spille i et specielt trøjenummer eller spiller stadig i de fodboldstøvler, som er alt for slidte, men som har scoret nogle mål. Målmanden sparker lige et par gange til hver stolpe og klapper overliggeren for at vide, hvor målet er, men også for at lukke det, så modstanderen ikke overlister ham.

Også bønnens hos Keith genfindes i dansk fodbold, når spillerne på mange hold tager hinanden i hænderne inden kampen og enten lukker øjnene i et halvt minut og koncentrerer sig, eller de råber, at de har tænkt sig at vinde i dag. Det handler om opladning og parathed.

> Hvis du tror på muti. Tingene virker ikke, hvis du ikke tror på det, slutter Eddie.
