---
title: &title "Fodboldteknik og rytme: Få rytme ind i din teknik!"
permalink: /fodboldteknik-rytme/
language: da
header:
  overlay_image: https://images.unsplash.com/photo-1571190894029-caa26b1f4c09?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=2251&q=80
  teaser: https://images.unsplash.com/photo-1571190894029-caa26b1f4c09?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=80
  caption: *title
categories:
  - Fodboldrytmer
tags:
  - opvarmning
  - rytme
last_modified_at: 2021-06-11T10:33:33Z
---

Vi giver nogle eksempler på nogle footwork-øvelser, hvor du sagtens kan appellere til,
at spillerne får fornemmelse for rytmen. Derefter giver vi nogle enkelte eksempler på
øvelser, hvor du kan kigge efter timing og rytme. Rytme og timing kan nemlig være
instruktionsmoment i rigtig mange øvelser.

Kig på nogle af de øvelser, du allerede kender; hvilke rytmiske elementer ser du i
øvelsen? Hvordan kan du fremprovokere at spillerne kommer til at se, hvordan man
bedst får timing ind i øvelsen, hvor deres bevægelser netop synkroniseres så spillet
bliver bedst muligt? Det er ”godt gået”, hvis du kan tænke rytme og timing ind i nogle
af de skabelonøvelser, du allerede bruger.

## Ginga

Ginga er portugisisk og betyder at svaje.

Roger Spry, der pt. fungerer som fitness- og koordinationstræner for Panathinaikos i
den bedste græske fodboldrække, har været en inspiration til nedenstående afsnit.
Du kan læse meget mere om Roger Spry og hans metoder på:

**Den isolerede fod.** Denne øvelse kan være med til at gøre spillerne lidt mere kreative
i deres bevægelser. Vi arbejder med at isolere den ene fod. Nu er opgaven med enten
tåen eller hælen af foden limet fuldstændig fast til græsset at bevæge sig i så mange
forskellige positioner som overhovedet muligt. Øvelsen kan laves til musik, eller den
kan laves uden musik. Det varer ikke så længe inden spillernes bevægelsesmønster
løsnes meget op fra den noget stive start.

## Formel teknisk træning (med eller uden musik)

I de følgende øvelser arbejdes parvis. Den ene spiller holder bolden, mens den anden
arbejder. Pas på ikke at blive ramt over fingrene. Spilleren, der holder bolden, sørger for
at hæve eller sænke bolden, så højden præcist tilpasses den sparkende. Sparkeren skal
være udfordret, uden at opgaven virker umuligt, eller sparket udføres forkert.
Der sparkes 10 gange med hvert ben, hvorefter der skiftes roller – holderen sparker og
sparkeren holder.

**Hold bolden på siderne.** Spark nedefra og op på bolden med vristen af foden. Mellem
hvert spark laves et lille mellemhop.

**Hold bolden ovenpå og nedenunder.** Herefter sparkes på samme rytmiske måde med
fodens inderside og efterfølgende med ydersiden.
Det er vigtigt at benet føres op i en cirkelbevægelse, så bolden rammes fra siden og
ikke nedefra.

**Brug begge ben.** Når bevægelserne
er på plads kan du skiftes til at sparke
med højre og venstre ben med et lille
mellemhop mellem sparkene. Dette giver
en krydsbevægelse og styrker evnen
til at finde og bevare en god balance i
kroppen.

**Kombinationer.** Endelig kan du lave små serier, hvor bolden først rammes med vristen,
derefter føres benet i en cirkelbevægelse over bolden (indefra og udefter). Benet
rammer kun jorden en enkelt gang, hvorefter bolden skal rammes med indersiden. Her
er det vigtigt, at den der holder bolden er opmærksom på at ændre sit grebet ift. hvor
sparket kommer fra, så vedkommende ikke bliver ramt over fingrene.
Disse øvelser kan nemt varieres, hvor der skabes boldkontakt med knæet, låret eller
andre fodboldrelevante dele af kroppen.

Prøv at få hele holdet til at arbejde i samme takt. Er der ikke musik til stede, kan
træneren klappe takten eller måske endda begive sig ud i en lille sang.

## Footwork

### At bryde rytmen

Lad spillerne drible fremad på en bestemt måde. Nu kan du arbejde med at de skal
bryde rytmen på nogle tællinger. I følgende eksempler kører spillerne bolden mellem
indersiderne, og de bryder rytmen på:

**2 og 4** Der spilles en inderside, og bolden trækkes med på tværs af kroppen under
fodsålen. Rytmen bliver altså inderside, fodsål, inderside, fodsål. Brug begge ben.
**3** Rytmen brydes på tre. Hvis vi bruger fodsålen til at bryde rytmen igen, vil rytmen
altså blive: højre inderside, venstre inderside, træk med under højre fodsål, venstre
inderside, højre inderside, træk med under venstre fodsål.
**3 og 5** Rytmen brydes på tre og fem. Eksempel: højre inderside, venstre inderside, højre
fodsål, venstre inderside, højre fodsål, venstre inderside, højre inderside, venstre fodsål
osv.

Du kan også bryde rytmen ved at steppe op på bolden med tåen, eller ved at trække
bolden udad med fodsålen og stoppe den med indersiden.

Spillerne kan også føre bolden fremad under fodsålen. Sørg for at bolden kører lige
frem lidt på udvendige side af kroppen. Bryd rytmen på:

**3** Kør bolden på tværs af kroppen med fodsålen, så den kommer over til det andet ben.

Du kan selv fi nde på fl ere rytmer og rytmebrud med footwork.

## Klappe rytme

I denne sektion skal spillerne klappe på samme tid med at foden sættes et bestemt
sted.

**Step på bold.** Spillerne skal steppe op på bolden skiftevis med højre og venstre fod.
Spillerne klapper i hænderne hver gang højre fod rører bolden.

**A-step med klap.** Steppet er beskrevet under fodboldaerobic. Hver gang spillerne
træder ned på jorden med højre fod klappes der. Senere kan det udvides til at klappe
hver gang en fod sættes på jorden.

**ONE-step.** Steppet er beskrevet under fodboldaerobic. Der arbejdes med step op på
bolden med den ene fod. Når foden sættes ned kan den sættes ned først til højre for
bolden og derefter til venstre for bolden. Spillerne klapper når de sætter foden op på
bolden.

**FK-step.** Stå til højre for bolden. Step op på bolden med højre fod. Sæt højre fod til
venstre for bolden. Step op på bolden med venstre fod. Sæt venstre fod til venstre for
bolden. Step op på bolden med venstre fod osv.

## Flere om en bold

**Parvis.** Der arbejdes med korte afl everinger. Først spilles en hård afl evering,
modtageren dæmper afl everingen, og næste afl evering er også relativt blød. Derefter
skal den anden spiller spille en hård afl evering, som makkeren dæmper. Du kan selv
finde på andre rytmer at spille i, eller du kan stille krav til, hvilket ben afl everingerne
skal afleveres til.

**4 om en bold.** Først spilles en lang, hård aflevering. Modtageren dæmper bolden, går
lidt ud i en vinkel, hvor han modtager en blød aflevering, som han spiller hårdt op i
den anden ende. På den måde arbejdes skiftevis med hårde og dæmpede afleveringer.
Sørg for at spillerne tilbyder sig i en vinkel altid. Hvis du vil lave øvelsen rigtig svær, kan
du forlange at den lange aflevering skal gå igennem benene på spilleren, der dæmper
bolden. Du kan lade spillerne bytte indbyrdes plads i enderne, eller du kan stoppe
øvelsen en enkelt gang, så alle bytter plads på samme tid.

**Plusorganisation.** Stil en kegle i miden og fire kegler rundt om i en firkant, så det ligner
et plus. Stil rækker bag hver af de yderste kegler. Den forreste løber ind mod midten,
drejer til højre. Spillerne skal gøre det på samme tid. Spillerne modtager en aflevering
fra den forreste i rækken og returnerer bolden igen. Det er sprint ind til keglen, hvor
man igen drejer til højre. På den måde kører de fire forreste først igennem øvelsen. Når
de har taget en runde, starter de næste fire.

Du kan også lave øvelsen, så spillerne dribler ind mod keglen i midten. De kan lave en
vending ved keglen eller lave en finte på vej derind. Med denne opstilling er der rigtig
mange muligheder, og det ser flot og rytmisk ud, når øvelsen kører.

## Konklusion på teknik og rytme

Det var nogle forslag til, hvordan du kan bruge musik i fodobold. Jeg har skrevet endnu mere om [fodboldrytmer](/fodboldrytmer/), hvis du vil have mere inspiration til rytme i fodboldtræningen.

Du kan også finde [fodboldøvelser for U8, U9 og U10]({% link _posts/2021-06-12-fodboldovelser-8-10.md %}) eller [fodboldøvelser for U11, U12 og U13]({% link _posts/2021-06-12-fodboldovelser-10-12.md %}).

Du kan også tjekke alle vores [fodboldøvelser]({% link _pages/fodboldoevelser.md %}).
