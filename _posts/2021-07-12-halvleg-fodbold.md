---
title: &title "Hvor lang tid varer en halvleg i fodbold?"
permalink: /halvleg-fodbold/
language: da
header:
  overlay_image: https://images.unsplash.com/photo-1607627000458-210e8d2bdb1d?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1900&q=80
  teaser: https://images.unsplash.com/photo-1607627000458-210e8d2bdb1d?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=80
  caption: *title
categories:
  - Viden om
tags:
  - fodbold
last_modified_at: 2021-07-03T10:33:33Z
---

I en fodboldkamp er der både første halvleg, anden halvleg og for mange findes der ogseå en tredje halvleg. Men hvad er en halvleg egentlig, og hvor længe varer den?

[Århus Stiftstidende](https://stiften.dk/artikel/hvorn%C3%A5r-er-det-egentlig-halvleg) sætter tingene lidt på spidsen med dette fiktive citat:

> »Vi gjorde det ikke særligt godt i første halvleg, men i halvlegen fik vi snakket tingene igennem, og i anden halvleg kom vi meget bedre med i kampen.«

--- <cite>En hvilken som helst spiller, [stiften.dk](https://stiften.dk/artikel/hvorn%C3%A5r-er-det-egentlig-halvleg)</cite>

Men hvad er nu det? Det er da lidt forvirrende.

## Hvad er en halvleg?

Faktisk kan en halvleg betyde to ting ifølge [Sproget.dk](https://sproget.dk/raad-og-regler/artikler-mv/svarbase/SV00015303). Det kan dels betyde 'hver af de to afdelinger der spilles i en sportskamp' eller 'en pause mellem de to afdelinger der spilles i en sportskamp'.

Tilsvarende skriver [Den Danske Ordbog](https://ordnet.dk/ddo/ordbog?query=halvleg), at ordet haleg bruges om 'hver af de to lige lange spilleperioder som en kamp i visse boldspil, fx fodbold og håndbold er delt op i' og 'pause mellem to spilleperioder i visse boldspil'.

Sådan har det ikke altid været, men sådan er det blevet.

Ordet er ifølge Den Danske Ordbog oprindeligt dannet af halv 'halvdel' og leg i den ældre betydning af 'boldspil'.

Halvleg kan betyde flere ting, fordi sproget udvikler sig. Dét, der engang var forkert, bliver rigtigt, så længe mange siger det forkerte ofte nok.

> »Med mindre, at det kan skabe anledning til misforståelser, så kan man ikke gøre andet end at acceptere, at sproget udvikler sig«

--- <cite>[Jørgen Schack](https://stiften.dk/artikel/hvorn%C3%A5r-er-det-egentlig-halvleg), seniorforsker ved Dansk Sprognævn</cite>

Jørgen Schack mener ikke, at der er stor risiko for, at man misforstår ordet halvleg, selv om man benytter det om både kamp og pause.

## Hvornår er der egentlig halvleg?

Vi kan altså både kalde den tid vi spiller i fodboldkampen for halvlege eller vi kan kalde pausen for halvleg.

Det er godt at vide, når vi skal besvare hvor lang tid en halvleg varer i fodbold?

## Hvor længe varer en halvleg i fodbold?

I fodbold spilles der typisk to lige lange spilleperioder. Der spilles en første halvleg og en anden halvleg. I seniorkampe spilles der 45 minutter i hver halvleg i 11-mandsfodbold, og pausen ved halvlegen er 15 minutter lang. 

Spilleperioderne foregår typisk uden afbrydelser. I dag bruger man tillægstid i fodbold, så i forbindelse med fx skader og udskiftninger lægges der tid til. En halvleg kan derfor ofte tage 45 minutter plus tre til seks minutter, fordi dommeren skal kompensere for al den tid, som ikke er effektiv spilletid.

Længden på en halvleg kan man læse mere om i fodboldreglerne hos [dbu.dk](https://www.dbu.dk/turneringer-og-resultater/love-og-regler/fodboldloven/7-spilletid/). Her løser de i øvrigt udfordringen med, hvad man skal kalde pausen ved at kalde det for **halvlegspause**.

## Forlænget spilletid i knockout-kampe i fodbold?

Hvis der skal findes en vinder i fodboldkampen, fordi det er i forbindelse med en turnering, så tilføjes forlængte spilletid. I seniorfodbold er hver halvleg i forlænget spilletid på 15 minutter. I den forlængede spilletid er der ikke nogen pause mellem de to spilleperioder.

## Tredje halvleg...

Tredje halvleg er et yndet begreb særligt i breddefodbold. Begrebet refererer til den tid efter kampen, hvor spillerne hygger i omklædningsrummet. Typisk er det underforstået, at der skal drikkes en øl, hvor man kan fordøje kampen.

I den tredje halvleg er der ingen, der tager tid på begivenhederne, men man må nok forvente, at det tager lidt tid at snakke om alt det, man kunne have gjort bedre i fodboldkampen.

## Ved halvleg

Halvleg kan altså både brugess om de to spilleperioder i en fodboldkamp, eller om pausen mellem de to halvlege. Når mange siger "ved halvleg", når man fx vil fortælle, hvad stillingen er efter første halvleg. Det er **ikke** forkert, men man kunne også sige "ved pausen", som jo adskiller de to halvlege.

## Spilletid og halvlegspause i fodbold

Men fodbold er ikke kun internationale fodboldkampe. Fodbold spilles i alle aldersgrupper, og halvlegene har forskellige længder. Lad os kigge på eksmpler på spilletid i en tabel:

| Aldersgruppe | Spilleperioder | Halvleg | Pause |
|-|-|-|-|
| 11-mands | 2 | 45 minutter | 15 minutter |
| 11-mands +32 | 2 | 35 minutter | 15 minutter |
| 11-mands +45 | 2 | 30 minutter | 15 minutter |
| 11-mands U16 | 2 | 40 minutter | 15 minutter |
| 11-mands U14 | 2 | 35 minutter | 15 minutter |
| 11-mands U13 | 2 | 30 minutter | 15 minutter |
| 8-mands | 2 | 30 minutter | ? minutter |

Hvis du vil se en mere komplet liste, så kan du finde en i dommerinformation for [8-mandskampe](https://www.dbusjaelland.dk/dommere/dommerens-abc/information-til-dommere/8-mands-spilletid-og-dommerinfo/) og [11 mandskampe](https://www.dbusjaelland.dk/dommere/dommerens-abc/information-til-dommere/11-mands-spilletid-og-dommerinfo/). Du skal altid lige tjekke spilletiden med det forbund, der arrangerer kampen.

I [indendørs fodbold]({% link _posts/2021-06-24-indendors-fodbold.md %}) spiller man kun en tidsperiode, så der kan man vist ikke tale om halvleg.
