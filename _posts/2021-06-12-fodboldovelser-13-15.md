---
title: &title "Fodboldøvelser for børn: Øvelser til 12-15 årige (U13, U14, U15, U16)"
permalink: /fodboldovelser-12-15-aar/
language: da
header:
  overlay_image: https://images.unsplash.com/photo-1605509546088-364b63bc3f57?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=2250&q=80
  teaser: https://images.unsplash.com/photo-1605509546088-364b63bc3f57?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=80
  caption: *title
categories:
  - Fodboldøvelser
tags:
  - u13
  - u14
  - u15
  - u16
last_modified_at: 2021-06-11T10:33:33Z
---

Jeg har lavet en liste med fodboldøvelser, som er særligt målrettet mod U15-spillere. Du kan bruge øvelserne til både U12, U13, U14 og U15, og mange af forslagene til øvelser kan også bruges til både de yngre spillere og ældre spillere med få tilrettelser.

Når du skal vælge fodboldøvelser til din fodboldtræning, så husk først og fremmest at tænke på, hvad formålet med øvelsen er. Vælg derefter en passende øvelse, hvor du træner det, du gerne vil træne.

Når du har valgt en øvelse, så kan det sagtens være, at du skal tilrette den lidt for at få den til at passe nøjagtigt til de børn, du skal træne.

Her kommer en lang liste med fodboldøvelser og til mange forskellige tekniske færdigheder inden for fodbold, som er målrettet mod d 12-15 årige spillere.

## Teknisk træning

Du skal som træner forsøge at gøre spillerne interesserede i at blive bedre teknikere. Sørg for at spillerne
hele tiden bliver udfordret, men ikke mere end, at de
også med jævne mellemrum får de små succesoplevelser der gør, at de holder motivationen til at lære
endnu mere. Begynd gerne med grundlæggende,
enkle øvelser, hvor alle kan være med. Senere kan du
så ’bygge’ på så sværhedsgraden stiger i takt med at
spillerne bliver i stand til at udføre færdigheden.

Du kan hente inspiration til [fodboldøvelser til teknisk træning hos 11-12 årige]({% link _posts/2021-06-12-fodboldovelser-10-12.md %}), når du tilretter det til denne aldersgruppe.

## Taktisk træning

Det er også din opgave at få spillerne til at blive
bedre til at tænke fodbold – ikke at de følger din
taktik til punkt og prikke. Det er nu engang sjældent,
at modstanderne løber præcis de samme steder hen,
som de gør på taktikbrættet. Spillerne skal bevidstgøres om vigtigheden af at træffe de rigtige valg på banen.

Spillerne skal imidlertid heller ikke finde ud af det
hele på egen hånd. Du giver dem nogle genveje i
form af korte præcise instruktioner. Det er vigtigt,
at spillerne bevidstgøres om, hvorfor én løsning er
bedre end en anden. Det er en rigtig god idé at starte
hvert modul med at fortælle spillerne, hvad det er,
der skal trænes. MEN HUSK! Ikke for meget snak. Sæt
dem hurtigt i gang, så de kan få en fornemmmelse af
øvelsen og allerede begynde at skabe deres egne løs-
ninger. Når de er i gang kan du så begynde at vejlede
spillerne, både med kollektive beskeder, diskussioner
og individuelle tilråb.

Det er også vigtigt, at du nøjes med at fokusere på en
eller to ting ad gangen. Det giver dig bedre mulighed
for at komme med gode rettelser i løbet at træningen – især hvis du inden træningen helt nøjagtigt har
overvejet, hvad instruktionsmomenterne til de for-
skellige øvelser og spil kunne være. Du skal dog ikke
stirre dig blind på det, du har forberedt. Ofte finder
spillerne selv løsninger, som er bedre end dem, du har
kunnet tænke dig til. Du skal blot huske at fastholde
temaet i træningen hele lektionen.

## Arbejd efter Vis – Forklar – Vis modellen

- Vis spillerne hvad de skal gøre (med meget lidt
snak).
- Sæt øvelsen i gang (det giver dig muligheden for at
se hvordan spillerne udfører øvelsen.
- Stop efter x minutter og giv dem instruktionsmo-
menterne for dén tekniske færdighed, I træner
- Vis færdigheden/øvelsen igen.
- Sæt spillerne i gang igen.

Det kan også være en god idé at drøfte de taktiske
elementer med spillerne i løbet af spillet, så du tvinger dem til at tænke over, hvordan de selv spiller, og
hvordan de andre spiller.

Du skal selvfølgelig ikke stoppe spillet uafbrudt. I
et spil på 15 minutter kan du bruge mange stop de
første 5-7 minutter. I de sidste minutter skal spillerne
selv have lov at løse de problemer, der måtte opstå.
Du kan eventuelt råbe få vejledende bemærkninger.
Når spillet er slut evaluerer du:

I Chelsea under Mourinhos ledelse er tilråbene mellem spillerne eller fra træneren sjældent dårlige. I
stedet siger man til en spiller der fejler – ’better next
time’.

## Opvarmning

### Italiensk opvarmning

Italienerne er dygtige til koordination; træn det på
italiensk i opvarmningen med en masse øvelser.

1. Koordination i takt
Spillerne stiller sig i to rækker. Spillerne er sammen to
og to. De løber frem til en keglemarkering, mens de
laver en øvelse. Ved keglemarkeringen vender de om
og løber ned bag i rækken. Den øvelse de laver skal la-
ves i takt. Start let med almindeligt løb og varier med
knæløft, hælspark, gadedrengehop, klap, sidelæns
med klap i hænderne hver anden gang. Find selv på
flere. Kræv at øvelserne er helt i takt og få eventuelt
spillerne til at finde på.
Derefter kan du lave nogle dribleøvelser efter samme
organisation.

2. Koordinationsbane
Opstil en koordinationsbane, hvor man skal løbe på
forskellige måder igennem. F.eks. med høje knæløft
over kegler; drible gennem kegler med forskellige
betingelser; jonglere mellem to kegler; lave balan-
cer med bolden; hollænderhop mellem to kegler,
hvor man springer frem på højre, et lille tilbagehop,
springer frem på venstre, et lille tilbagehop og så
fremdeles.

## Dribling og finter

Det kan være et kæmpehit at spørge spillerne om
deres favoritfinte – eller én som de gerne vil lære.
Når spillerne begynder at mestre en finte, er det
vigtigt, at de opfordres til at afprøve finterne på hin-
anden. Kun på den måde får de en fornemmelse for
rytmen i finten i forhold til modstanderens og egen
balance og timingen i, hvornår finten skal sættes ind.
Du kan finde en masse driblelege og -øvelser fra
afsnittet om de 11-12-årige. Der er ikke noget bedre
end at lege med bolden og snyde en kammerat eller
veninde.

### Eksempler på dribleøvelser:

1. A afleverer til B, der tæmmer og dribler imod A,
som passiv modstander. B afleverer til C osv.

2. Lav fire områder på en lang række. I hvert område
placeres en spiller, som sætter sig som en ’krabbe’.
De resterende spillere starter for enden af de fire
områder. Driblerne skal forsøge at komme hele
vejen igennem de fire områder. Der gives point til
spillerne alt efter hvor langt de når.

3. A spiller en lang aflevering ud til B, der benytter en
god 1. berøring og dribler mod mål. A løber ud mod
B, der finter og dribler omkring A og afslutter mod
mål.

4. A afleverer til B, der dribler lige mod mål. A løber
efter B som modstander. B afslutter. Spilles såvelfra
venstre som fra højre side. Der byttes række efter
hver omgang.

## Positionsspil

### Positionsspil: Skabe frie områder

At skabe frie områder er et væsentligt opspils- og gennembrudsprincip. Spilleren uden bold kan be-
væge sig bagud, til siden eller fremad for at skabe frit
område til medspilleren, der så må træne i at løbe i
og udnytte det frie område. Spilleren med bold kan i
øvrigt selv søge det frie område ved brug af dribling.
Når du underviser i skabelsen af frie områder, skal du
være meget opmærksom på, hvordan spillerne uden
bold bevæger sig ift. hinanden. Læs eventuelt rådene
under taktisk træning en gang mere. Sørg for at lave
nogle stop, hvor du får spillerne til at give bud på,
hvad en god bevægelse kan være.

Spillerne skal være meget opmærksomme på vinkler
ift. boldholderen. Ofte kan man komme i en fri posi-
tion eller skabe et område blot ved at flytte sig et par
meter til siden.

Da spillene godt kan have en høj intensitet, må spil-
lerne bevidstgøres om, at de skal sørge for at veksle
tempo. Sommetider skal de lure lidt for bagefter at
sprinte i en god position. Husk pauser under spillene.

1. 5:2 i et begrænset område
Læg vægt på medspillernes placering i forhold til
boldholderen.

2. 5:3 på lille bane
De 5 forsvarer 3 mål, mens de 3 forsvarer de 2 mål.
Husk at lade spillerne skifte hold.

3. 4:4 på håndboldbane eller lignende
Der scores ved at drible bolden over modstander-
nes baglinie i fuld fart.

4. 6:6 eller 7:7 på f.eks. halv bane
Én spiller skal blive på modstandernes banehalvdel
(som indendørs).

5. 1+3:3 med en målmand
Øvelsen træner:
- At løbe i spilbar position.
- At søge/skabe frie områder samt.
- At udnytte disse.

A spiller de tre angribere, der under konstant nærmarkering skal søge/skabe frie områder. B søger det
frie område bag C’s forsvarer, B’s forsvarer følger med,
og der er skabt et frit område på midten. D har mulighed for at udnytte dette. Dette er en mulighed. Lad
spillerne selv finde løsningsforslag. Hvis angriberne
ikke kan bryde igennem, skal de spille tilbage til A.
Hvis forsvarerne erobrer bolden, skal de spille A, eller
forsvarerne angriber modsat og scorer i et lille mål.

6. 5:5 + 2 ’jokere’
Jokerne er med de 5, der har bolden (så der er masser
af mulighed for at løbe i frie områder). Der kan spilles
i et afgrænset område eller på en bane med små mål.
Lav af og til nogle stop og snak med spillerne om
deres placering.

7. 5:5 + 5 (rød, gul og blå)
Overtalsspil hvor de to af farverne er på samme hold,
mens den tredje er i midten (ligner 5:2 noget). Der
spilles på et begrænset område uden mål. Det gælder
om at holde bolden i egne rækker, og der kan selv-
følgelig indlægges betingelser med hensyn til antal
berøringer; at man ikke må spille til egen farve osv.
Disse betingelser afhænger af spillerniveauet. Sørg
for, at spillerne bevidstgøres om betydningen af at
løbe i frie områder og gøre sig spilbare for boldholde-
ren (eller den kommende boldholder).

8. 8:8 til store mål
Spil på f.eks. halv bane, hvor der fokuseres på emnet.
Husk at have målmanden med som spiller, der også
kan bringes sig i spilbar position, især når bolden er
i bagerste række på holdet. Lær de øvrige at bruge
målmanden, så det bliver naturligt i spillet.

## Bandespil

### Korte afleveringer

I dette modul skal du introducere korte afleveringer.

For at få øvelserne brugt i mere kamplignende situa-
tioner, bør du også introducere nogle af øvelserne om
bandespil.

Bandespil er syneladende ganske simpelt: boldholderen spiller bolden til en medspiller, rykker om bag
modstanderen og får bolden igen. Bandespil kræver
imidlertid en god timing og en god teknik.

### Instruktionsmomenter for træneren

Boldholderen skal være opmærksom på

- Han skal udfordre sin modstander ved at drible
direkte imod ham.
- Han skal aflevere i rette øjeblik, dvs. i en afstand fra
modstanderen, så denne lige netop ikke kan nå at
tackle – normalt 1-2 meter Hvis afleveringen falder
for tidligt (for langt fra modstanderen), vil modstanderen have mulighed for at vende sig om og
indtage en mere fordelagtig position. Hvis afleveringen falder for sent (for tæt på), vil modstanderen
kunne blokere.
- Afleveringen kan være med vristen/ydersiden, så at
løberytmen ikke ændres. Det giver større mulighed
for at camouflere afleveringen.
- Bolden skal spilles direkte i fødderne på medspilleren.
- Afleveringen må hverken være for hård eller for
blød. Den er afhængig af afstand mm.
- Idet bolden spilles, skal der ske et temposkift, så
spilleren rykker forbi modstanderen.
Banden skal være opmærksom på
- Han skal ud af ’afleveringsskyggen’
- Hvis medspilleren selv dækkes tæt op, er det
vigtigt, at han rykker hen imod boldholderen, idet
bolden spilles. Det er vigtigt, at boldholderen tør
spille bolden til en tæt markeret spiller, og om-
vendt, at en tæt markeret spiller er indstillet på at
modtage og spille bolden til trods for den tætte
markering.
- Medspilleren må ikke være for langt væk fra bold-
holderen, idet det giver modstanderen tid til at
indtage en bedre position. På den anden side må
afstanden til boldholderen heller ikke være for lille,
idet modstanderen så har let ved at opfange bol-
den. For mange spillere vil den ideelle afstand være
3-4 meter. Afleveringen skal spilles tilbage første
gang, og den skal spilles ind i det frie rum bag forsvarsspilleren, men foran angriberen (han skal løbe
ind i boldens bane). Afleveringen kan selvfølgelig
spilles med begge ben, men hvis man bruger in-
dersiden af den fod, der er længst væk fra forsvars-
spilleren, bliver afleveringsvinklen størst mulig, og
afleveringen bliver derfor sværere at opfange.

### Øvelsesforslag

1. 12-16 spillere i et område
Der er tre, der har en bold (her A, B og C). De dribler
omkring og spiller bande med en af de andre, når der
er øjenkontakt (forståelse for bandespillet). Spillerne
uden bold skal hele tiden være i bevægelse. Øvelsen
kan være en opvarmningsøvelse. Husk temposkift.

2. 3:1 i keglefirkant
Bolden spilles så vidt muligt 1. gang (ikke betingelse).
Der skal altid være 2 afleveringsmuligheder for
boldholderen (ved nærmeste kegler). Midtermanden
kommer ud, enten når han rører eller erobrer bolden.

3. To rækker med spillere
C er bandespiller. A spiller til C, der spiller til A, der
er løbet i position. A spiller til B, der nu bruger C
som bande. Husk at skifte bandespilleren efter hver
omgang.

4. Dobbelt bandespil
A dribler laver bandespil med C, og bagefter med B,
hvorefter der skydes på mål. Pas på ’køen’!

5. Overtalsspil
Der spilles 5:5+5 på begrænset område. Det gælder
for spillerne i overtal om at bibeholde bolden i egne
rækker, mens de andre presser. Instruér i skiftevis at
trække spillet over mod et område for så at sprede
spillet ud, at tilbyde sig rigtigt og bevægelse i spillet.
Skift spillerne i midten, enten når de har erobret den
fem gange eller efter f.eks. to minutter.

6. 5:5 + 2 jokere til 2 mål
De 2 jokere er med det boldbesiddende hold, men
de skal spille bolden 1. gang (bande). Jokerne skal
skiftes ud med passende mellemrum. Sørg for at de
afleverende spillere også får lært, at deres aflevering
er af stor betydning, og at den afleverendes spillers
bevægelse efter afleveringen er utrolig vigtig.

7. Skud på mål
Her kan bandespillet også foregå med en forsvarer
bagved bandespilleren. Lad spillerne skifte. Ingen kø.

På tilbagevejen har spillerne opgaver, f.eks. 10 head-
ninger eller 10 jongleringer.

8. I et område spilles 2:2 med 4 bander
På linien imellem keglerne er placeret 4 spillere, der
deltager som bandespillere. De skal spille bolden
tilbage til den spiller, de fik bolden fra. Det er faktisk
en ret svær øvelse. Sørg for hyppige skift, for det er en
hård øvelse for dem i midten.

9. 4:4 til små mål
På det forsvarende hold er den ene spiller målmand,
indtil holdet får fat i bolden (der spilles faktisk 4:3).

Husk igen at coache spillerne, når de løber rigtigt, el-
ler når de ikke løber rigtigt.

10. 7:7 m/målmænd på halv bane og med store mål

Det forsvarende hold SKAL have to spillere over mid-
ten, så der spilles 7:5. Kan eventuelt spilles helt frit.

## Gennembrudsspil

### Overlap

Formålet med overlap er at skabe dybde/bredde i
spillet. Det er altid en spiller i en position bag bold-
holderen, der skal rykke frem – oftest udvendigt, men
i princippet også indvendig for boldholderen.

### Instruktionsmomenter for træneren

Boldholderen skal være opmærksom på:

- Han skal udfordre modstanderen ved at drible lige
imod ham. Ofte ser man boldholderen standse op
og vente på, at overlapperen skal løbe forbi. Derved
er overraskelsesmomentet væk.
- Han skal spille bolden i det frie rum foran overlapperen, så denne løber ind i boldens bane. Afleveringen skal som regel falde lige før, overlapperen er på
højde med boldholderen.
- For de fleste vil det være en fordel at spille bolden
med ydersiden med den fod, der er nærmest over-
lapperen.

Overlapperen skal være opmærksom på:

- Han skal løbe på det rigtige tidspunkt, dvs. når
boldholderen har kontrol over bolden, har front
imod modstanderens mål.
- Han skal løbe i en bue bagom boldholderen.
- Han skal løbe med maksimal hastighed, indtil han
løber ind i boldens bane, eller boldholderen har afd-
riblet modstanderen.

Både boldholderen og overlapperen skal være opmærksom på:

- At boldholderen bliver klar over, at en medspiller
vil overlappe. Det er derfor af afgørende betydning,
at medspilleren råber til boldholderen, at han er på
vej, og at han skal ’holde på bolden’ (give medspilleren tid til at løbe).
- At overlapperen fortæller boldholderen, hvornår han
skal aflevere, dvs. hvornår han er nået næsten op
på højde med boldholderen. Det er derfor vigtigt, at
boldholderen og overlapperen kommunikerer.

1. Touch-rugby. 2 hold à 6-8 spillere
Bolden skal afleveres bagud, men løbes fremad. Der
scores ved at løbe bolden over modstandernes bag-
linie. Hvis man bliver berørt af en modstander, skal
man stoppe og kaste bolden bagud inden 3 sekunder.

Øvelsen indøver løbet bag om boldholderen. Kan i øv-
rigt også spilles som fodbold, hvor der dribles fremad
og afleveres bagud.

2. Skud på mål
Boldholderen (A) afleverer til en medspiller (B), der
dribler direkte mod forsvareren (C) og udfordrer ham.
A løber hurtigt bag om B, får bolden mod baglinien,
og spiller den indover til afslutning. Husk at bytte
forsvareren ud af og til.

3. 2:2 til stort mål
A begynder at løbe i frit område, og bolden spilles til
ham af B. Nu må de to forsvarere forhindre scoring
eller erobre bolden, hvis de kan. De scorer ved at spille
bolden op i midtercirklen. Spillerrollerne byttes, og
der coaches.

## Boldovertagelse

En boldovertagelse foregår ved, at boldholderen og
en medspiller løber mod hinanden. Idet de passerer
hinanden, overtager medspilleren bolden og dribler i
modsat retning (han vender spillet).
Boldovertagelsen er vel nok det sværeste af de her
omtalte angrebsprincipper. Det er svært, fordi det
kan være unaturligt for en medspiller at løbe imod
boldholderen, og fordi timingen er vanskelig.

### Instruktionsmomenter for træneren

Boldholderen skal være opmærksom på:

- Han skal ’screene’ (dække) bolden således, at modstanderen ikke kan erobre den. Derfor skal boldholderen altid være imellem bold og modstander, og
han skal drible med den fod, der er længst væk fra
modstanderen.
- Han skal lade bolden ligge i selve skiftet. Han må
absolut ikke sparke til den, træde på den eller aflevere kort.
- Han skal sætte tempoet op (temposkift) i det øjeblik, medspilleren overtager bolden.

Medspilleren skal være opmærksom på:

- Han skal løbe lige imod boldholderen.
- Han skal fortælle boldholderen, at han skal lade
bolden ligge.
- Han skal rykke (temposkift), lige efter overtagelsen
af bolden.

### Boldholderen og medspilleren

Det er som ved de to øvrige angrebsprincipper meget
vigtigt, at kommunikation mellem boldholder og
medspiller er i orden. Derfor kommunikér – tal sammen og etablér øjenkontakt!

### Træningsøvelser for boldovertagelse

1. 3 spillere om 1 bold
A dribler mod B, der møder A. B overtager bolden og
spiller C, der dribler mod A. A overtager bolden og
spiller B osv.

2. 2 spillere pr. bold
A dribler mod midten. B krydser bag om A, overtager
bolden og dribler rundt om keglen og derefter ind
mod midten. A runder også en kegle, løber mod mid-
ten og overtager bolden osv.

## Præcise indlæg

1. Skabelonøvelse
En midtbanespiller spiller bolden ud på en back.
Backen tager et træk og spiller bolden op på en
angriber som lægger bolden af til midtbanespil-
leren, der i mellemtiden er løbet frem for at mod-
tage bolden. Midtbanespilleren sparker så vidt
muligt første gang bolden ud til backen, som er
løbet op langs sidelinien. Backen tager et træk og
sparker bolden ind over til angriberen, som i en
bue er løbet mod første stolpe og midtbanespil-
leren, som i en bue er løbet mod bageste stolpe.

2. Spil på halv bane med grøfter
F.eks. 7:7 + målmænd. Spilleren i grøften har frit
løb i området. Men dribler han/hun ind i banen,
må bolden tages fra ham. Der må kun forsøges
afslutning, når bolden kommer fra grøften. Spil
med faste spillere i angrebsgrøfterne, dvs. grøfte-
spillerne er kun med i angrebszonen. Når bolden
bliver slået ud til den ene grøft må modsatte
grøftespiller rykke med ind i banen og søge af-
slutning. Husk at skifte grøftespillere og pauser.

## Zoneforsvar

Landholdet dækker zoneforsvar. Det vil vi i dette
modul forsøge at arbejde lidt med. Det væsentligste
er at få fat i princippet om at flytte sig ift. bold og
medspillere, snarere end modspillerne. Hvis du vil
læse uddybende om zoneforsvaret kan du kigge i
Bangsbo og Peitersen: ’Vi forsvarer’, som kan lånes på
biblioteket.

Det kan være en god ide, at bruge nogle fangelege
med flere fangere som opvarmning. Tanken er, at de
skal arbejde sammen for at fange de andre – ligesom
man er nødt til som forsvarere. Vi vil hurtigst muligt
have bolden, for det er nu engang sjovest, så vi skal
være gode og kloge forsvarsspillere!

En forsvarsspiller skal hele tiden tænke på, om han

- Skal udfordre eller presse boldholderen?
- Skal bakke den medspiller,
der presser boldholderen, op?
- Skal dække et farligt område
mellem bold og eget mål?
- Skal markere en modspiller, der
befinder sig i nærheden af boldholderen?
- Skal følge en modspiller, der
løber i dybden bag forsvaret?

### Individuel forsvarsteknik

Indtag korrekt forsvarsstilling:

- Ned i knæene.
- Siden til.
- Se på bolden, når den skal erobres.
- Løb, mens bolden er på vej.
- Vær tålmodig – afvent.

Som en tommelfingerregel skal en forsvarsspiller
placere sig i en trekant, hvis hjørner er:

- Bolden.
- Den modspiller, der skal dækkes.
- Og midten af målet.

### 1:1 til kegler eller små mål

Her trænes den individuelle forsvarsteknik i spillet
mand mod mand. Sørg for at spillerne får pauser, så
det ikke bliver får hårdt. Det er forsvarsteknikken, der
er væsentlig.

Du kan efter 1:1-øvelser gå videre til at inddrage flere
spillere i øvelserne, men husk stadig at fokusere på
den individuelle forsvarsteknik. Husker spillerne det,
selvom situationen bliver mere kamplignende?

Når der er flere forsvarsspillere, skal de:

- Kommunikere (snakke sammen).

### 2:2 til mål eller baglinie

Her trænes både markerings- og opbakningsarbejdet,
og der vil hele tiden være et skift mellem de forsvars-
mæssige opgaver. Der kan også spilles 3:3 og 4:4 eller
eventuelt med jokere, som er med det forsvarende
hold, der så får ’overskud’ til forsvarsarbejdet. Læg
vægt på at spillerne ikke må skifte plads, men de skal
blive i deres zone.

### 6:2 på begrænset område

Der arbejdes med de to ’i midten’. De skal presse de
seks men på en sådan måde, at bolden ikke kan spil-
les mellem dem.

### 2:2 med stort mål

Banen er ca. 40 meter lang. Spillet begynder med, at

- A spiller bolden diagonalt til C. A og B bliver forsvars-
spillere, mens C og D spiller imod mål, hvor der afslut-
tes. Der kan spilles med offside. Forsvarerne scorer
ved at spille bolden til målmanden i midtercirklen
(skal ramme ham i cirklen). Fokusér igen på forsvarets
arbejde ud fra de givne betingelser.

### 8:8 + målmænd bag baglinien

Der stilles op i kæder, som vist på skitsen. Der spilles
kampe á f.eks. 4 minutter. Holdets forsvarsarbejde er
i fokus. Nærmeste spiller på boldholderen, forsvarer
understøtter (bakker op) osv.

Fjerneste spiller står fri. Ved boldtab skal nærmeste
spiller STRAKS angribe boldholderen meget aggressivt (så kan der ikke spilles en lang aflevering). Der
kan spilles med offside. Der scores ved at ramme
målmanden på det andet hold (så bolden nemt kan
gribes/samles op).

### Presspil

Du kan eventuelt udvide forsvarsarbejdet til at være
et presspil. En god måde at organisere sit forsvars-
spil på er, hvis man skiftevis kan være pressende og
afventende. På den måde har modstanderen vanskeligere betingelser. Presspillet kræver et større løbe-
pensum og en god kommunikation mellem spillerne.

Samtidig kræver det naturligvis dygtige forsvarsspil-
lere med en god individuel forsvarsteknik.

Lav nogle fælles STOP med instruktioner for dem alle,
samt selvfølgelig de individuelle vejledninger i spil-
lene.

De gode råd kunne f.eks. være

- På rigtig side af bolden, så du kan se den.
- Du skal være mellem bold og eget mål (kegle).
- Lidt ned i knæene (lavt tyngdepunkt).
- Se på bolden.
- Ikke for tæt på modstanderen (eller for langt fra).
- Den ene fod lidt foran den anden.

1. 2:2 på begrænset område (10 x 20 meter). Scoring
i små mål. A spiller bolden til C, hvorefter spillet går i
gang. A følger efter bolden, og presser C, mens B bak-
ker op for A. C og D spiller sammen. Bolderobringen
bliver nu ET SAMARBEJDE mellem A og B, hvor den
ene presser boldholderen og den anden bakker op.

Instruktion i de tidligere nævnte punkter for den, der
presser. Den, der bakker op, skal blandt andet:

- Holde korrekt afstand.
- Dække rigtigt i forhold til bold og eget mål.

2. Spil sidenhen 3:3 til meget små keglemål
Nu skal
- Alle tre på boldside før pres.
- Én lægger pres.
- Én bakker op (støtter).
- Den tredje dækker den næstfarligste (sikre).
- Den tredje spiller på det angribende hold SKAL
stå fri (spilleren er også den mindst farlige).
- De to omkring boldholderen erobrer bolden.

NB: Der kan ikke jagtes hele tiden i en kamp! Træne-
ren bør nok ret tidligt i 3:3-spillet lave et STOP for at
demonstrere, hvordan presset bedst udføres. Som
skrevet kræver presset god kommunikation.

- Korrekt afstand til boldholder (ikke for tæt på).
- Ikke ’buse’ (stop op et par meter foran boldholde-
ren).

### 7:4+målmand
En rigtig god øvelse, der har stor kamprelevans. De
4 spillere skal spille med zoneforsvar (og offside). De
7 skal med bredt og hurtigt spil forsøge at trække
forsvarerne fra hinanden.

Har du en gruppe med 16 så arbejd med to 4-back
kæder, der skifter efter et par angreb.
Hver gang der er afslutte eller forsvarsspilleren
erobre bolden, sættes nyt angreb i gang fra midten,
så 4-back kæden har en mulighed for at skubbe op
(komme længere væk fra eget mål).

Der coaches på

- Sideforskyding.
- Afstand mellem spillerne i forsvarskæden.
- Pres-støtte-sikring.
- Om kæden står på linie.
- Om kæden skubber op.

## Lange afleveringer

En lang aflevering udføres oftest med et halvtlig-
gende vristspark Mange spillere har brug for at træne
det meget selv, og det kan være en god ide at starte
med parvise øvelser, hvor spillerne sparker til hinan-
den.

### Parvis øvelse

Spillerne sparker til hinanden med det halvtliggende
vristspark, mens du går rundt og retter. Juster spiller-
nes afstand efter hvor langt de sparker. Vent med at
øge kravene til sparkets udførelse, indtil de mestrer
sparket tilfredsstillende. Derefter kan du kræve, at:

- Bolden skal tæmmes i luften.
- Bolden skal trille, når der sparkes.
- Bolden skal tæmmes med brystet (meget svært).

Mange kan have svært ved at beherske det, hvorfor
øvelser i mindre grupper kan være relevante. Og især
hvis der prøves med det ’dårlige’ ben!

### Pletskud – aflevering

Spillerne arbejder parvis. Hver spiller laver en firkant
med kegler. Firkanterne skal være cirka 20 meter fra
hinanden, og cirka 5 meter på hvert led. Nu gælder
det om at sparke en lang aflevering til den anden,
som vedkommende kan tæmme. Man får point, hvis
bolden kan tæmmes inde i den andens firkant.

Når spillerne bliver dygtigere, kan du lave krav om,
at spilleren skal tæmme bolden ud over sidelinien i
firkanten og sparke bolden op til den anden spiller,
uden bolden ligger stille.

Nedenstående spil animerer til
at bruge et langt spark:

1. 7:7 til store mål og over neutralt område så afleve-
ringerne spilles mest i banens længderetning. In-
gen må være i det neutrale område. Lander bolden
dér, får modstanderholdet en ny bold. Det hold, der
får bolden i et område, er angribere, de andre 3 for-
svarere. Der spilles 3:3 i de to områder, og spillerne
må ikke forlade området.

2. 7:7 + målmænd – spil over og omkring neutralt
område. Det neutrale område markeres med kegler.
Der må løbes igennem området, og bolden må
spilles igennem det, men bolden må ikke berøres i
området (medfører frispark). STOP – FORKLAR og
VIS.

3. 7:7 + målmænd på halv bane. Målene vendes, så de
vender bagsiden mod hinanden og stilles lidt ind
på banen. Der scores almindeligt i dem.

## Hovedstød

### Hvordan laver man et hovedstød?

Sørg for at varme nakken og halsen godt op, inden
du lader spillerne heade. Gør det med små stræk og
brug små tekniske boldøvelser, hvor spillerne header
lidt. Det er dog vigtigt, at opvarmningen ikke indehol-
der for mange headeøvelser, for spillerne skal nok få
headet nok i løbet af modulet.

### Øvelsesforslag

1. Spillerne arbejder sammen 3 og 3 i grupper ved
midterlinien – eventuelt ved at heade til hinanden.
Pludselig dribler en af dem (A) mod baglinien og
derfra spilles bolden indover. Den spiller (C), der er
nærmest målet, løber på plads som forsvarer, der skal
heade væk. Den sidste (B) er angriber, der skal forsøge
scoring ved headning. NB. Der spilles til afslutning
eller erobring af forsvareren!

2. Spil 7:7 + målmænd til store mål og på halv bane
Der spilles almindeligt, men alle igangsætninger ka-
stes til headning (indkast, hjørne-’kast’, udkast osv.)

3. 7:7 + målmænd på halv bane med 4 neutrale hjørner. Hvis en angriber får bolden i området, må bolden
ikke tages fra ham. Der er frit indlæg foran mål.
Hovedstødsmål tæller dobbelt. Almindelig scoring
tæller selvfølgelig også – men kun enkelt.

## Konklusion på fodboldøvelser til U12, U13 og U14 og U15

Når du skal vælge fodboldøvelser til denne aldersgruppe, så husk at kigge på, hvad formålet med øvelsen er som det allerførste.

Du kan også finde [fodboldøvelser for U8, U9 og U10]({% link _posts/2021-06-12-fodboldovelser-8-10.md %}) eller [fodboldøvelser for U11, U12 og U13]({% link _posts/2021-06-12-fodboldovelser-10-12.md %}).

Du kan også tjekke alle vores [fodboldøvelser]({% link _pages/fodboldoevelser.md %}).
