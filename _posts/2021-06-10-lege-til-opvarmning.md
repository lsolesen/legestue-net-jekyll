---
title: &title "Opvarmningslege: Lege til opvarmning i fodbold for de yngste"
seo_title: Opvarmningslege • 25+ lege til opvarmning for de yngste »
permalink: /opvarmningslege-fodbold/
language: da
header:
  overlay_image: https://images.unsplash.com/photo-1594808780346-64cda102ee5b?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=600&w=1200&q=10
  teaser: https://images.unsplash.com/photo-1594808780346-64cda102ee5b?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&h=300&w=400&q=10
  caption: *title
categories:
  - Fodboldlege
tags:
  - lege
  - opvarmning
last_modified_at: 2021-06-06T10:33:33Z
---

Man kan altid bruge en opvarmningsleg til fodbold, når man træner de yngste. Her har jeg samlet en lang række rigtig gode lege, som du kan bruge i opvarmningen, når du skal træne de mindste.

## ’VM-salat’

Der laves en stor rundkreds med kegler (én pr. spiller),
og afstanden mellem keglerne er cirka 1 1/2-2 meter.

Alle spillerne stiller sig ved en kegle, og træneren står
inde i midten af rundkredsen. Spillerne får på skift at
vide, om de er Danmark, Grækenland, Ukraine eller
Albanien. Brug kun fire lande i starten, og husk atgive dig selv et landenavn. Personen i midten styrer
hele tiden, hvilket landenavn, der skal råbes op. Hvis
der råbes ’Grækenland’, skal alle grækerne skifte
plads, medens de andre bliver stående ved deres
kegle. Personen, der står i midten, løber selvfølgelig
selv ud til en kegle. Den spiller, der ikke får en kegle, skal ind i midten, og bestemmer derefter, hvilket landenavn, der skal råbes op. Hvis der råbes ’VM-salat’,
skal ALLE skifte plads.

### Udviklingsmuligheder

I første omgang har spillerne ikke en bold. Man kan
indføre begrebet ’kort’ til de spillere, der kommer i
midten. Hver gang man kommer i midten får man
et kort. Den første, der får tre ’kort’, skal f.eks. tage
kegler med ind, samle bolde osv. Træneren bestem-
mer selv opgavetype, og hvor mange spillere, der skal
have en opgave. Start med tre prøveomgange, inden
det tæller. Lad spillerne bestemme, hvilket land, de vil
være. Find eventuelt på andre navne.

## Banke bøf med bold

Spillerne står i en rundkreds med bolden ved fød-
derne. En spiller dribler udenom og prikker de andre
på ryggen, mens hun/han siger: Banke...banke...
banke. Når der siges ’Bøf’, dribles der hurtigt af sted
og nu gælder det om at komme ind i kredsen på den
ledige plads, før den spiller, der blev prikket tager
pladsen.

## ’Fodbold-rundbold’

Der spilles på en bane, der max. er 20x20 meter.
Gruppen deles i to hold – et udehold og et indehold.
Indeholdet giver bolden op, dvs. at en spiller sparker
bolden ud. Derefter løber spilleren rundt om banen
og for hver kegle der passeres, gives 1 point – max.
4 pr. omgang. Løbes mere end én omgang tælles
videre. Udeboldet skal have fat i bolden og hver af
spillerne skal have en berøring, dvs. at spillerne skal
afleveres til hinanden og dens sidste sparker bolden
ind til opgiveren, og pointstællingen stopper. Byt
f.eks. når alle på indeholdet har sparket – eller lad det
foregå på tid. Der er ingen, der ’dør’.

![](/assets/images/fodboldlege/fodboldrundbold.png)

### Udviklingsmuligheder af fodboldrundbold

Udvikling kan foregå ved at alle på indeholdet har
en bold, der sparkes ud samtidig, hvorefter der løbes
points hjem. Hver spiller på udeholdet skal nu have
en bold hver og drible den hen til opgiverlinjen. Så
har de to hold byttet plads, og spillet kan fortsætte
med nyt inde- og udehold.

## Væddeløbsbold

6-8 spillere danner en kreds. Én har en bold, som af-
leveres til sidemanden. Derefter løber spilleren rundt
om kredsen. De resterende spillere triller bolden vi-
dere rundt kredsen. Hvem kommer først: Bolden eller
spilleren? Juster kredsen, så den passer til spillerne
– det er ikke marathontræning! Kan også udføres ved
at kaste, eventuelt heade-gribe osv.

## ’Stikbold med opgaver’

Der leges traditionel stikbold. Når spilleren rammes
(og dør), skal han, for at være med igen, løse forskel-
lige opgaver på en nærliggende ’Befrielsesbane’:

1. Spilleren skal drible rundt om en keglebane.
2. Spilleren skal drible hen til træneren, kravle mellem benene (husk bolden) og drible tilbage igen.
3. Drible fremad og stoppe bolden hver gang han
kommer til en kegle.
4. Find selv på nye udfordringer til spillerne.

## ’Ræven uden hule’

1. Børnene arbejder sammen i par med hinanden i
hånden.
2. ’Ræven’ = 1 par er uden hule.
3. ’Ræven’ skal nu forsøge at skaffe sig en hule.
Hulen skaffes ved at alle øvrige par indbyrdes
skifter hule. Under dette skifte forsøger ’Ræven’
at skaffe sig en hule.
4. Hulen er en kegle eller en hulahopring.

### Udviklingsmuligheder

- Aftalerne ved skifte sker verbalt/nonverbalt.
- Der kan medtages bolde i legen, hvilket gør legen
til en individuel øvelse.

## ’Cowboys og indianere’

Børnene deles op i to nogenlunde lige store hold,
hvoraf nogle er cowboys og andre indianere (de be-
stemmer selv, hvad de vil være).

De to holds spillere placeres liggende på maven og
lige overfor hinanden (så de ser på hinanden) ved
midterlinjen med en afstand af ca. 3 meter.

Spillernes bold er placeret ca. 2 meter fra dem i løbe-
retningen (i starten kan bolden udelades).

Træneren bestemmer, hvornår cowboys må forsøge
at fange indianerne. På et signal (råb, klap, bold der
slippes osv.) rejser cowboys sig op, får fat i bolden og
løber mod indianerne. Indianerne skal hurtigt vende
rundt og løbe ned bag deres egen baglinje med bol-
den for at få ’helle’.

De indianere, der blev fanget, bliver nu gjort til
cowboys, der skal hjælpe med at fange de resterende
indianere, hvorefter legen er slut.

### Udviklingsmuligheder

- Udgangsstillingen kan være liggende på ryggen/
maven, hoppende, knælende, med lukkede øjne
(skal reagere på en lyd) osv.
- Startafstanden kan gøres større/mindre.
- Træneren kan bestemme, hvem der skal løbe efter
hvem. Råber han indianer, er det indianerne, der
skal forsøge at fange cowboys og omvendt.

## ’Ram halen’

Spillerne står bag hinanden med fatning om hof-
terne. Den forreste har en bold i hænderne. Han/hun
skal nu prøve at ramme/røre den bagerste med bol-
den. Resten af slangen skal hjælpe halen, så den ikke
bliver rørt/ramt. Når halen rammes, bliver hovedet ny
hale. Går der for lang tid, kan der sættes tidskrav på
legen.

## 21 andre opvarmningslege til fodbold

### 1. Snuppe haler

En bold og en vest pr. spiller. Vesten sættes fast i
buksekanten. Afhængig af spillerantallet vælges x
antal fangere, der ikke har nogle veste. Alle dribler
rundt i et afgrænset område, og på et givet signal må
fangerne begynde at jage. Fanger og ’jaget’ skifter
rolle, når en hale er snuppet. Variation: Hver spiller
har en bold og en hale. Alle kæmper mod alle, og man
skal samle så mange haler som muligt.

### 2. Ståtrold

En eller flere fangere forsøger at fange de øvrige. Når
man fanges, stiller man sig med spredte ben – og kan
befries, hvis en af de andre deltagere kravler imellem de spredte ben. Der skiftes fangere efter f.eks. 1
minut. Variation: Alle dribler, og befrielsen sker ved,
at en af de andre deltagere skyder sin bold mellem
benene på en af de fangede.

### 3. Stjæl en bold

To hold på hver sin baglinje. I et område midt imellem de to hold ligger samtlige bolde. Ved signal
forsøger hver spiller at få fat i en bold og drible den
tilbage til sin baglinje og sætte sig med bolden.
Holdet, der sidder først, har vundet. Variation: Færre
antal bolde end spillere. Fire hold på hver sin side i et
kvadrat.

### 4. Keglespil

To, tre eller fire kegler stilles op i et aftalt mønster.
To spillere placeres i ens afstand fra keglerne. Hvor
mange kegler kan du eller din partner vælte med ét
skud?

### 5. Dribletagfat

En bold pr. fanger. Fangerne skal, mens de dribler,
forsøge at røre en af de andre spillere. Bolden skal i
fangeøjeblikket være under kontrol. Når en spiller er
fanget, afleverer fangeren bolden til vedkommende,
der nu bliver fanger. Under legen kan området gradvist gøres mindre.

### 6. Hospitalstagfat

En eller flere fangere forsøger at fange de andre. Hvis
man fanges, sætter man sig ned på jorden. Fire, som
endnu ikke er fanget, skynder sig hen til en af de siddende og tager fat i dennes arme og ben. Den fangne
bæres herefter udenfor områdets afgrænsning og
kan deltage i legen igen. De fire ’transportører’ kan
ikke tages til fange, før transporten er afsluttet. Husk
af skifte fangere.

### 7. Sultne fugle

Fuglene er fordelt i reder i det afgrænsede områdes
fire hjørner. I midten ligger føden (en bold til hver).
På signal flyver fuglene ud og henter deres bold, som
skal dribles, bæres, holdes mellem fødderne eller andet, hjem til reden. Hvilket hold kommer først hjem?

### 8. Ekspresbold

To hold stiller sig op på hver side af midterlinjen med
en bold pr. spiller. Spillerne skal sparke så mange
bolde som muligt over på modstanderens banehalvdel. Hvem har færrest bolde, når fløjten lyder?

### 9. Hvem får ingen kegle?

Afgrænset område med vilkårlig kegleopstilling. Antal kegler: een mindre end antal spillere. Alle dribler
rundt mellem keglerne. På et signal skal hver spiller
drible hen til en kegle. Træneren fjerner en kegle, så
der er to kegler færre end antallet af spillere. Alle spillere er fortsat med.

### 10. Fang nr. 3

En fanger i et område. Spillere, der står skulder mod
skulder, kan ikke tages, men der kan komme èn og
stille sig op ved den ene side. Nu skal nr. 3 (den yderste) løbe. Er god til lidt ældre spillere.

### 11. Krydstagfat

Der vælges en fanger. Fangeren skal løbe efter en spiller. Hvis én krydser imellem de to, skal fangeren løbe
efter den spiller, der krydsede. Det er altså spillerne,
der bestemmer, hvem fangeren skal løbe efter.

### 12. Kineser tagfat

Der udpeges en fanger, som fra start skal holde sig på
hovedet med den ene hånd. Når den næste fanges,
skal hun/han holde sig på det sted, hvor berøringen
er. Der skiftes hele tiden fanger på denne måde.

### 13. Pindsvinestafet

Spillerne opdeles i et passende antal hold, der stiller
op bag en kegle. Ved den anden ende placeres også
en kegle, hvor der ligger et antal tøjklemmer. En af
deltagerne skal være pindsvin, og han/ hun skal ligge
påalle fire. Deltagerne skal efter tur løbe ud efter én
klemme, som sættes i trøjen (på ryggen).

### 14. Rundkredsstafet

Deltagerne stiller op i en rundkreds med front mod
midten bortset fra én, der er ’udfordrer’. Når ’udfordreren’ prikker én på ryggen, løber de to hver sin vej
rundt om kredsen, og den, der kommer først tilbage
får den ledige plads. Pas på, at det ikke bliver den
samme hele tiden!

### 15. Parvis stafet med benene bundet sammen

Spillerne løber parvis omkring en kegle eller lignende
med to af benene bundet sammen. De skal holde om
hinanden med armene. Kan laves med flere spillere
end to ad gangen.

### 16. Tre mand høj

Deltagerne stiller sig parvis i en rundkreds med front
mod midten. To skal være henholdsvis fanger og
bytte. Der må løbes rundt imellem parrene. Byttet
kan stille sig foran et par. Den, der nu står bagest,
bliver så bytte og skal løbe, så fangeren ikke kan tage
hende/ham. Der skal byttes fanger f.eks. på tid.

### 17. Boldstafet

Laves som parvis stafet, hvor et par ad gangen skal
bevæge sig med en bold imellem sig (mave-ryg).
Hænderne holdes på hovedet eller foldede over
brystet. Alle skal prøve at være både foran og bagved.
Tabes bolden, begynder man forfra.
Alternativ: Der laves en lang slange af hele holdet
med bold imellem alle (svær – men sjov leg).

### 18. Katten efter musen

Deltagerne står med hinanden i hånden i en stor
kreds. Én skal være kat (fanger) og en anden mus.
Mellemrummene mellem deltagerne er musehuller,
hvor musen nemt kan flygte igennem, mens katten
forhindres i at passere. Når musen er fanget, skiftes
både kat og mus. Ellers skiftes f.eks. hvert minut.

### 19. Ståtrold med/uden bold

En eller flere fangere. De fangne befries ved, at:

- En ikke fangen kravler mellem benene på den
fangne.
- En ikke fangen spiller sin bold mellem benene på
den fangne.
- Den fangne hopper med samlede ben omkring en
bestemt kegle.

### 20. Troldebo med/uden bold

I et område afgrænses fire mindre baner. I hvert
baneområde er der en trold, som skal fange spillerne.
Men der kan løbes fra bane til bane, så spillerne kan
undgå at blive fanget, hvis fangerne ikke arbejder
sammen. Troldene må kun være på egen bane. Når
en spiller er rørt, er han/hun fanget og skal med ned
til troldeboet i det ene hjørne. På tid – eller når alle er
fanget – skiftes trolde.

### 21. Swindon på udebane

Øvelsen tager udgangspunkt i, at Swindon altid blot
sparker bolden op i luften, når de spiller på udebane.

Spillerne fordeler sig i grupper á 4 i hver sit kegleområde. Spillerne skal forsøge at få en bold til at hoppe
hele tiden inde i firkanten. Når bolden har ramt jorden 1-2 gange, sparkes den op i luften (= over hovedhøjde) igen af en ny spiller. Der er ikke en bestemt
rækkefølge blandt spillerne. Man kan afvikle øvelsen
som en konkurrence mellem holdene. Hvem når at få
flest spark, inden bolden stopper med at hoppe?

**Variationsmulighed:** Samme som ovenstående, men
nu får spillerne et nummer fra 1-4 og skal i den rækkefølge holde bolden i spil. Vedkommende spiller,
der begår fejl, tildeles et strafpoint, og efterhånden
findes en vinder på de enkelte hold. Hvis spillerne
ikke er i stand til at sparke til bolden, ’slår’ de den
højt (men kontrolleret) op i luften med hånden. Man
kan eventuelt starte med at anvende plasticbolde.

## Andre fodboldlege

Jeg har også samlet andre [fodboldlege her]({% link _pages/lege-archive.md %}).
