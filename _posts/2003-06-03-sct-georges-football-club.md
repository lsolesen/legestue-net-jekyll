---
title: "Sct. Georges Football Club"
redirect_from: /content/sct-georges-football-club
language: da
header:
  overlay_image: /assets/images/sct-georges-football-club.jpg
  teaser: /assets/images/sct-georges-football-club.jpg
categories:
  - Oplevelser
tags:
  - sydafrika
last_modified_at: 2013-02-17T10:30:44Z
---

Keith elsker Sct. Georges Football Club. Han har været 11 år i klubben, som han selv har været med til at skabe. Han glæder sig stadig rigtig meget over spillet, når han hver onsdag løber i cirkler omkring sig selv for at beskytte bolden med sit kælne ventreben på klubbens veteranhold, men det er ikke hans største stolthed i klubben. Hans stolthed er det hold, han overtog som 12-årige, og som nu er blevet gamle nok til at spille seniorfodbold. Keith har store planer for The Premiers, som han forventer kan komme helt til tops i Sydafrikansk fodbold i løbet af de næste ti år. Realistisk set er klubbens organisation og faciliteter nok mere passende til at fortsætte med det, han nu gør med stor succes. Keith har været dygtig til at tage spillere fra townships og få dem ind til Sct. Georges, hvor de møder kærlighed, forståelse og respekt ? men hvor der også stilles krav til påklædning, renlighed og disciplin. Keith er stolt af sin klub.

> - Vi er en progressiv klub, en multikulturel klub, som arbejder hårdt. Her tænker ingen på hudfarve, og alle respekterer hinanden. Jeg stiller ikke anderledes krav til de sorte eller forfordeler dem på nogen måde. Jeg vil naturligvis gerne forsøge at hjælpe dem, hvis de fx ikke har råd til et par støvler. Men det koster ikke noget at være høflige eller at være rene. Spillerne skal også komme til tiden. 10 minutter for sent er faktisk ret godt i dette land, understreger Keith.

Talentfabrik
------------

At spillerne kan lide klubben og omgangsformen bekræftes af, at de fleste spillere har været i klubben i rigtig mange år, men at organisationen også kan skabe resultater understøttes af, at klubben er god til at modne spillere til at komme videre til bedre klubber.

> - Vi står ikke i vejen, hvis spillerne er dygtige nok. Jeg accepterer ikke, at mine spillere kommer til en klub, som jeg ikke tror vil være godt for dem, men hvis det er en god mulighed for at komme videre, hjælper vi spillerne. Det ved spillerne også godt, så de er meget loyale, siger Keith.

Indtil nu har Sct. Georges leveret en seks spillere til UPE FCK ? og det er ikke tilfældigt, at han synes godt om UPE FCK. Keith og Roald er nemlig gode venner. De er dog ikke altid helt enige om hinandens respektive holds kvaliteter. Keith mener alvorligt, at hans hold spillemæssigt er UPE FCK?s hold overlegent. Hvor meget jeg nu end kan lide Keith er jeg nu ret sikker på, at de stadig er et udviklingsniveau bagved.
