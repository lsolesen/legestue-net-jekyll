---
title: "Det er sundt at spille fodbold"
redirect_from: /content/det-er-sundt-spille-fodbold
language: da
categories:
  - Træning
tags:
  - forskning
last_modified_at: 2009-07-07T08:42:29Z
feature_row:
  - image_path: https://imgcdn.saxo.com/_9788771189759/0x500
    alt: "Boldspil for livet - spil sammen om sundhed og velvære"
    title: "Boldspil for livet - spil sammen om sundhed og velvære"
    excerpt: "Bogen giver en unik indføring i holdspilstrænings sundhedsfremmende effekter dokumenteret gennem mange års forskning og specifikt fem år i regi af Center for Holdspil og Sundhed – et internationalt anerkendt forsknings- og videnscenter ved Københavns Universitet."
    url: "https://www.saxo.com/dk/boldspil-for-livet_peter-rejkjaer-krustrupjens-bangsbo_haeftet_9788771189759"
    btn_label: "Læs mere"
    btn_class: "btn--success"
---

Det er efterhånden ved at være gamle nyheder, men det er alligevel værd at nævne igen. Det er sundt at spille fodbold. [Institut for Idræt i København har undersøgt motionsfodbolds effekt på sundheden](http://www.ifi.ku.dk/)

14 utrænede mænd mellem 20 og 40 år trænede to-tre gange om ugen i tre måneder. I den periode fik de målt nogle sundhedsindikatorer, som fx kondital, styrke, muskelmasse, fedtprocent, kolesterol, insulinfølsomhed og balanceevne. Efter træningsforløbet var alt hvad forskerne målte på blevet bedre.

Det er i sig selv ikke så overraskende, når man tager en gruppe utrænede og begynder at træne med dem. Det interessante er, at fodboldgruppen sammenlignet med en gruppe motionsløbere klarede sig markant bedre.

Det er sandsynligvis de alsidige bevægelsesformer i fodbold, der gør udslaget.

> I fodbold skubber du de tanker til side (tanker om at det er anstrengende, red.). Spillerne bliver opslugt af fodboldspillet og tænker ikke på om deres hjerte hamrer derudaf. Det er sjovt og holdet har brug for at alle arbejder, man bliver revet med og glemmer at det er hårdt. At det samtidig er god træning er en positiv sidegevinst, siger [Peter Krustrup fra Institut for Idræt](http://www.ifi.ku.dk/Forskning/projekter/integreret_fysiologi/pk_fodbold_maend/motionsfodbold/).

Hvis fodboldspillerne i stedet var blevet sammenlignet med folk, der lavede noget mere udfordrende [løbetræning](http://motionsplan.dk/artikel/4-minutters-haard-intervaltraening-bedre-end-en-times-moderat-loeb) eller noget [kombinationstræning](http://motionsplan.dk/kategori/tags/kombinationstraening) i samme træningsmængde, havde resultaterne nok ikke været så meget bedre.

{% include feature_row type="left" %}

Referencer
----------

- [Fodbold sundere end løb](http://www.kropogfysik.dk/Default.aspx?ID=143&M=News&PID=257&NewsID=3656)
