---
title: &title "Fodboldgolf: Regler og 65 fodboldgolfbaner du kan prøve!"
description: Prøv vores gratis oversigt over samtlige fodboldgolfbaner i Danmark, og lær hvordan du spiller fodboldgolf.
permalink: /fodboldgolf/
language: da
header:
  overlay_image: http://vejlefodboldgolf.dk/wordpress/wp-content/uploads/2014/01/syd%C3%B8st-overblik-1-1024x576.png
  teaser: http://vejlefodboldgolf.dk/wordpress/wp-content/uploads/2014/01/syd%C3%B8st-overblik-1-1024x576.png
  caption: *title
categories:
  - Fodboldlege
tags:
  - fodboldgolf
last_modified_at: 2021-06-18T10:33:33Z
---

Fodboldgolf er en blanding mellem golf, minigolf og fodbold. Vi har lavet en oversigt over samtlige fodboldgolfbaner i Danmark.

Fodboldgolf er en sjov aktivitet, hvor alle kan være med – lige fra små til store boldspillere.

Du skal bare bruge en fodbold og en bane, og så er du i gang.

I dette indlæg kan du få svar på følgende:

- Hvilke fodboldgolfbaner findes der i Danmark?
- Hvordan spiller man fodboldgolf?
- Hvilken teknik bruger man i fodboldgolf?

{% include figure image_path="https://filskovkrofodboldgolf.dk/CustomerData/Files/Images/Gallery/galleri-forside_14435/randi_hul_12_968.jpg" caption="Stemningsbillede fra fodboldgolf på [Filskov Kro Fodboldgolf](https://filskovkrofodboldgolf.dk)." %}


## Hvad er fodboldgolf?

Fodboldgolf henter en stor del af sin inspiration i minigolf. Du skal sparke en fodbold fra et tee-sted og hen til enten et hul eller ind i et mål.

Du spiller fodboldgolf på en særligt anlagt bane med 9, 18 eller 27 huller. På banen er der diverse forhindringer, som du skal passere med færrest mulige spark.

Hver spiller i fodboldgolf har sin egen bold. Udover din egen bold, skal du også bruge noget, du kan føre regnskab på. Det får du typisk udleveret ved banerne.

Reglerne er simple.

## Fodboldgolf er for hele familien

Fodboldgolf egner sig godt til hele familien, eller til en hyggelig eftermiddag med vennerne.
Fodboldgolf er **udfordrende**, men det er også enkelt at spille. Derfor kan alle være med uanset alder og hvor god du er til at spille fodbold. 

Det kræver ikke den store fysik, og du behøver ikke være at have en perfekt sparketeknik. Der er plads og udfordringer til både mormor og Mads på 6 år.

Fodboldgolf spilles under åben himmel i **den friske luft**, og det er netop en af de helt store kvaliteter. Der er masser af frisk luft, og der er ikke nogen regler for, hvor flotte de enkelte spark skal være.

Du får altså gået en del af dine [10.000 skridt og daglige kilometer](https://www.motionsplan.dk/skridt-pr-km-10000/), mens du spiller fodboldgolf. Samtidig er det virkelig sjovt.

Der er god tid til at snakke sammen, mens man går rundt og spiller fodboldgolf. Derfor kan fodboldgolf være en god aktivitet til fødselsdage, polterabends og andre begivenheder.
## Fodboldgolfbaner

Alle fodboldgolfbaner har rammer til hyggelige timer for større og mindre grupper. Du kan på langt de fleste baner selv medbringe mad og drikke. De fleste steder er der opstillet borde og bænke - og nogle steder kan du endda selv grille dit medbragte mad.

{% include figure image_path="http://vejlefodboldgolf.dk/wordpress/wp-content/uploads/2014/01/syd%C3%B8st-overblik-1-1024x576.png" caption="Fodboldgolfbanen ved [Vejle Fodboldgolf](http://vejlefodboldgolf.dk/)." alt="fodboldgolfbane vejle fodboldgolf" %}

## Hvor kan du spille fodboldgolf?

Der er efterhånden mange baner at spille på i Danmark. Her er en liste over {{ baner.size }} fodboldgolfbaner.

Banerne er typisk åbne i sommerhalvåret, og de åbner typisk om formiddagen og lukker hen på aftenen igen.

På mange af banerne kan det være muligt at lave en aftale for at spille uden for sæsonen.
Det er altid en god ide at booke plads i forvejen. I løbet af sommeren kan du også være spontan og bare møde op ved fodboldgolfbanen, når vejret tillader det.

## Oversigt over fodboldgolfbaner?

Vi har samlet en liste over steder, hvor man kan spille med kontaktinformationer til de enkelte fodboldgolfbaner.

**Jeg arbejer i øjeblikket på den komplette oversigt. Her er banerne, der er medlem af DFGU.**

- [Ballum Fodbolfgolf](https://www.ballumfodboldgolf.dk/)
- [Ebeltoft Fodboldgolf](https://ebeltoft-fodboldgolf.dk/)
- [Ejsing Fodboldgolf](https://www.ejsingfodboldgolf.dk/)
- [Fanø Fodboldgolf](https://www.fanoe-fodboldgolf.dk/)
- [Foulum Fodboldgolf](https://foulumfodboldgolf.dk/)
- [Frederikssund Fodboldgolf](https://frederikssundfodboldgolf.dk/) 
- [Frey's Fodboldgolf](https://www.freysplanteskole.dk/freys-fodboldgolf)
- [Hejnsvig Fodboldgolf](https://www.hejnsvig-fodboldgolf.dk/)
- [Himmerland Fodboldgolf](https://himmerland-fodboldgolf.dk/)
- [Jammerbugtens Fodboldgolf](http://www.jbfodboldgolf.dk/)
- [Løkken Fodboldgolf](https://www.loekkenfodboldgolf.dk/fo/)
- [Nordjysk Fodboldgolf](https://nordjyskfodboldgolf.dk/)
- [Odsherreds Fodboldgolf](http://www.odsherred-fodboldgolf.dk/)
- [Soccer World](https://www.soccerworld.dk/)
- [Sunds Fodboldgolf](https://www.herningfodboldgolf.dk/)
- [Sørvad Fodboldgolf/Fonagergaard](http://fonagergaard.dk/)
- [Uge Lystfiskeri/Fodboldgolf](https://uge-lystfiskeri.dk/fodboldgolf/)
- [Ulbjerg Fodboldgolf](https://ulbjerg-fodboldgolf.dk/)
- [Vejle Fodboldgolf](http://vejlefodboldgolf.dk/)
- [Vendsyssel Fodboldgolf](http://www.18spark.dk/)
- [Vestbjerg Fodboldgolf](http://vestbjergfodboldgolf.com/)
- [Vestfyns Fodboldgolf](https://vestfyns-fodboldgolf.dk/)

## Hvordan ser en fodboldgolfbane ud?

Der er ikke to fodboldgolfbaner i Danmark, der er ens. Derfor er det sjovt at komme forskellige steder hen og spille.

Der er mange forskellige opfindsomme forhindringer.

## Hvad koster fodboldgolf?

Prisen for fodboldgolf afhænger af de enkelte baner. På nogle baner kan du spille **gratis**, mens det på andre baner koster omkring det samme at spille fodboldgolf, som det koster at gå i biografen.

Hvis I er flere der vil spille sammen, så kan I ofte få rabat på de enkelte fodboldgolfbaner.
Hvis du bor i nærheden af en fodboldgolfbane, så kan du måske også købe et sæsonkort, så du kan komme ud og spille frit på banen.

Når du har betalt for at spille på en bane, så får du udleveret det udstyr, du skal bruge.

## Hvilket udstyr skal jeg bruge til fodboldgolf?

Du skal bruge en fodbold for at spille fodboldgolf, men den udleveres typisk ved banen. Desuden skal du bruge en blok for at notere scoren ned.

Det kan spille i det fodtøj, du gerne vil sparke til en bold med. Hvis du skal sparke langt, så kan det være rart, at man står godt fast. 

Jeg har både prøvet at spille i almindelige sportssko, fodboldstøvler og grusbanestøvler. Du skal vælge det fodtøj, du synes er rart at spille i.

## Hvordan spiller man fodboldgolf?

[Dansk Fodboldgolfunion (DFGU)](https://dfgu.dk/) har lavet denne stemningsvideo om fodboldgolf:

{% include video provider="youtube" id="rQcPStT7ar8" %}

Det er relativt enkelt at spille fodboldgolf, men lad os kigge på reglerne. 

Verdensmester, Anders Bollerup, forklarer i denne Youtube-video, hvordan man spiller fodboldgolf?

{% include video provider="youtube" id="fgd0hOxd2f0" %}

## Fodboldgolf regler

Der kan være lidt forskellige regler på de forskellige baner, men her er de mest almindelige regler for fodboldgolf:

### 1. Generelt om fodboldgolf

Fodboldgolf handler om at få bolden i hul på færrest skud. Der spilles indtil bolden er i hul. Undervejs skal du passere indlagte forhindringer på korrekt vis. Du noterer det antal spark, der i alt er brugt.

### 2. Opførsel på banen

Når du spiller fodboldgolf skal du vise respekt for de andre spillere på banen. Hold passende afstand og undlad at sparke, hvis du risikerer at ramme andre.

Hvis der kommer en gruppe bagfra, som spiller hurtigere end jer, så lad gruppen placere.

### 3. Rækkefølge for spark

Ved udspark fra første hul sparker yngste spiller først og derefter sparkes efter alder.
Ved udspark på senere huller: den spiller, der gik den foregående bane i færrest spark, starter.
Ved efterfølgende spark: den spiller, hvis bold ligger længst fra hullet, sparker.

### 4. Udsparkssted

Der sparkes ud fra tee-stedet ved starten af hullet.

### 5. Out of bound

På de fleste fodboldgolfbaner er der placeret hvide ”out of bound”-pæle. Hvis bolden bliver sparket ud af banen, så er bolden tabt. Du skal derefter gå tilbage og sparke fra det sted, hvorfra du sparkede, inden bolden røg ”out of bound”.

### 6. Droppe bold

Ligger bolden sådan, at spilleren vurderer det ikke er muligt at sparke til bolden, skal bolden droppes en armslængde fra placeringen. Dog ikke nærmere hullet.
At droppe bolden koster ét ekstra spark.

### 7. Regler forspark

Bolden må kun flyttes med foden: alle former for spark er tilladt. Typisk må du ikke lave “ført” bold. Der kan dog på nogle baner være huller, hvor du gerne må bruge særlige teknikker.

### 8. Genplacering af bold

Hvis en medspillers bold ligger i vejen for et spark, kan man bede medspilleren om midlertidigt at fjerne bolden. Efter endt spark genplaceres medspillerens bold.

### 9. Flag

I de enkelte huller på en fodboldgolfbane vil der være flag. Typisk må du gerne tage flaget op, når du har bolden oppe på greenen.

### 10. Bold rammes af anden bold

Rammer en spiller ved sit spark en medspillers bold, skal medspillerens bold genplaceres. Det koster dig et ekstra spark.

Men husk at tjekke de lokale fodboldgolfregler på den fodboldgolfbane, du skal til at spille på.

## Hvilken teknik skal man bruge i fodboldgolf?

I fodboldgolf er der nogle forskellige sparketyper, som du kan bruge for at få bolden i hul. Det halvtliggende vristspark og indersidesparket er i hvert fald to spark, som du sagtens kan finpudse, hvis du mestrer dem.

Men husk der er ingen krav til, hvordan sparkene ser ud.

### Putting

Her forklarer Anders Bollerup hvordan du putter i fodboldgolf.

{% include video provider="youtube" id="-Kmq7Lt5u6s" %}

### Lange spark

I denne Youtube-video viser Brian Mengel, Brizze, hvordan man sparker langt.

{% include video provider="youtube" id="MKXLIlBZWnw" %}

## Mesterskaber i fodboldgolf?

Der er både Danmarksmesterskaber og verdensmesterskaber i fodboldgolf.
[Dansk Fodboldgolf Forening](https://www.dfgf.dk) arrangerer løbende [turneringer](https://www.dfgf.dk/da/s2124/DFGF-Touren/c2237-Turneringer), som du kan deltage i.

På Dansk Fodboldgolf Forening kan du naturligvis også læse mere om sporten generelt.

## Konklusion

Håber du kunne bruge oversigten over fodboldgolfbaner. Nu er det egentlig bare at få booket en bane, inviteret nogle venner og snøret skoene og spille en runde fodboldgolf.
