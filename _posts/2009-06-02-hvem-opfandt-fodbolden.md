---
title: "Hvem opfandt fodbolden?"
redirect_from: /blog/hvem-opfandt-fodbolden
language: da
header:
  overlay_image: /assets/images/img_7.jpg
  teaser: /assets/images/img_7.jpg
tags:
  - fodboldhistorie
last_modified_at: 2013-02-20T10:37:05Z
---

**Fodbold er en af verdens største idrætsgrene og spillet har rødder langt tilbage i oldtiden. Både i Kina og Mexico spillede man en primitiv udgave af fodbold, mens englænderne var de første som organiserede spillet, udarbejdede et regelsæt og sammensatte en liga.**

For mere end 2000 år siden sparkede kineserne til en bold, som var udstoppet med hår. Oldtidens grækere dystede også med bolde, men aldrig som et organiseret spil. I landsbyer i Middelalderen spillede man "fodbold" med menneskehoveder, som var blevet myrdet ved karneval og lignende arrangementer.

På Yucatanhalcøen (Mexico) spillede mayaerne fodbold med en hård gummikugle, hvor albuer, hofter og ben var lovlige midler. Målet var en ring af sten, hvor bolden skulle spilles ind i. I 1100-tallet spillede englænderne en meget speciel form for fodbold. Ikke på en afgrænset bane, men med formålet at få bolden frem til næste landsby.

Den italienske by, Firenze, blev kendt i det 16. århundrede for en årlig fodboldlignende turnering i forbindelse med årets karneval. The International Football Association Board (Nuværende FA, blev grundlagt i 1863, red) fastlagde i 1886 grundlaget for nutidens regler til fodboldspillet. Her blev blandt andet reglen om at bolden kun må berøres med fødderne, kroppen og hovedet nedskrevet.

Tidligere, tilbage i 1883, blev det bestemt at overliggeren skulle forbinde toppen af de to målstolper i stedet for en snor. Senere blev reglen om 11 spillere på hvert mandskab indført (1897) og først i 1937 fik banen sin nuværende udformning. I det 19. århundrede øgedes interessen for vores form for fodbold i England betydeligt, og der blev trillet ivrigt med en bold på kostskolerne Eton, Harrow og Rugby. Man havde imidlertid vanskeligt ved at enes om regelsættet ved den konkurrerende boldsport - rugby.

Cambridge-universitetet udformede derfor et regelsæt, som ligner de regler vi kender for fodbold i dag. Overliggerens funktion var den største uoverensstemmelse mellem Rugbysporten og fodbold. Rugby ville have bolden over stangen, mens fodbolden ville score under overliggeren. Derfor delte de sig i to forskellige sportsgrene.

I 1888 organiserede England den første registrerede fodboldturnering, "den engelske liga", som senere blev en professionel liga (idag - Premier League, red).

I takt med den engelske kolonisering spredte interessen for spillet sig hastigt i hele Europa. Den første danske fodboldklub blev stiftet i 1878 af englændere bosat i Danmark, men blev opløst kort efter. Danmarks ældste eksisterende fodboldklub er KB (F.C. København, red), som blev stiftet i 1878. Den første rigtige kamp fandt sted 16. december 1883 på Rosenborg Eksercerplads, hvor deltagerne var et juniorhold fra KB, og et hold fra Birkerød Kostskole.

Kilder
------

- Fodbold og dens fascinerende historie kan findes mange steder, men jeg vil anbefale FIFA’s hjemmeside, hvor en detaljeret engelsk artikel fortæller om [fødslen af verdens bedste spil](http://www.fifa.com/).
- DBU har også deres egen historie om fodbold, men her er der mest fokus på den danske historie og udviklingen herhjemme.
- Den store danske Encyklopædi (leksikon fra Gyldendal) har også et par glimrende uddybende sider om fodbold.
