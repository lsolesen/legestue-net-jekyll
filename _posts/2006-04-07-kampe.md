---
title: &title "Fodboldkampe: Hvordan griber du kampe an?"
language: da
header:
  overlay_image: https://c.pxhere.com/photos/1a/40/team_of_young_footballers_football_match_team_juniors_football_field_lawn_ball_sport-594839.jpg!d
  teaser: https://c.pxhere.com/photos/1a/40/team_of_young_footballers_football_match_team_juniors_football_field_lawn_ball_sport-594839.jpg!d
  caption: *title
  alt: "Billede fra pxhere.com"
categories:
  - Veje til udvikling
tags:
  - Børnetræningsmanual 2006
  - kampe
last_modified_at: 2015-04-07T15:16:02Z
---

Det skal være sjovt for alle at være med til fodboldkampe. Her er nogle af vores holdninger til, hvad du skal tænke på i forbindelse med fodboldkampe for børn og voksne.

> ’Det kunne være rart, om en drengetræner og drengenes forældre kunne holde mund i bare 20 minutter i en kamp. Lad os dog se, hvad den enkelte spiller selv kan finde ud af med bolden. I stedet bliver der hele tiden råbt ’sp
u ham’. Den selvstændige tænkning bliver dræbt, når de får en skideballe. Prøv dog at holde kæft’.

--- <cite>(Jan B. Poulsen, diplomtræner og tidl. U21-landstræner)</cite>

Det kan være sjovt at spille kamp og møde andre børn og unge. Og det bør være sjovt for alle dem, der er med i kampen. Det kræver først og fremmest at rammerne for kampen er gode, og når både trænere og forældre opfører sig ordentligt, er rammerne for det meste gode. En kamp skal ikke handle om at tabe eller vinde, men den skal handle om kampen. At kæmpe er at gøre sig umage, at prøve så godt man kan, mens man får jævnbyrdig modstand, så man lærer noget og udvikler sig.

{% include figure image_path=page.header.overlay_image caption=page.title alt=page.title %}

## Alle skal spille mindst halvdelen af kampen (HAK)

Det er moderne i store klubber at køre rotationsprincip, og det hører i allerhøjeste grad hjemme i børneog ungdomsfodbold. Alle på holdet bør efter vores mening spille lige meget, og man bør skiftes til at spille. Uanset hvad forældrene siger. Børnene vil nemlig gerne, og det er med til at skabe et bedre holdfællesskab, at alle er lige meget med på holdet. Når alle skal spille, og man kører rotationsprincip, gælder det naturligvis også i kampe, som efter trænerens og forældrenes mening måske betyder mere end andre. Vi mener, at alle bør spille mindst halvdelen af kampen.

## Indskiftning under fodboldkampe

Vi skifter ikke en spiller ud, fordi han ikke gør det godt nok i børne- og ungdomsfodbold. Vi skifter en spiller ind, fordi han også skal have mulighed for at spille. Men ellers hænger dette sammen med rotationsprincippet. Når man spiller, er det dejligt at være på banen i længere tidsrum, så man føler sig hjemme i kampen. Derfor opfordrer vi også trænerne til mindst at give alle spillere mindst en halvleg i træk.

## Taktiske oplæg før fodboldkampen

Det taktiske oplæg skal være kort og præcist. Spillerne skal vide, hvor de skal spille på banen. Derudover kan du give dem to-tre nøgleord, som de især skal tænke på. Det taktiske oplæg bør ikke indeholde noget, man ikke har trænet på træningsbanen. Det taktiske oplæg er meget forskelligt om det er rettet mod de 8-årige eller de 13-årige.

## Delmål for fodboldkampen

Kampe handler naturligvis også om at tabe og vinde, og det er en del af spillernes opdragelse at lære at sejre og nederlag er en del af livet. Men det er ikke den afgørende del. Kampe handler også om at lære en masse mod andre spillere som gør sig lige så umage som en selv. Derfor er det en god ide som træ- ner at opstille nogle delmål for kampen. Et delmål for en kamp kan fx være, at alle i løbet af kampen gerne skal prøve mindst en finte.

## Under kampen

Der er ingen grund til at blande sig alt for meget under kampen. Trænere og forældre der står og råber, forvirrer ofte spillerne mere end de hjælper dem. Et andet og mere alvorligt problem er, at konstante tilbagemeldinger formentlig er skadeligt for læringen, fordi spillerne muligvis kan blive afhængige af tilbagemeldingen – og sigtet med trænergerningen er jo netop at gøre spillerne selvstændige og uafhængige.

Det er nok også tvivlsomt, om man som træner kan ændre en masse under kamp.

> ’Hvor meget kan man ændre i løbet af en kamp? Jo mere man foresøger at ændre, jo værre går det ofte. Man skal stole på det, man har sat i værk’.

--- <cite>Troels Beck til Onside TV3 02.11.2003</cite>

## Efter kampen

Når strabadserne er overstået, bør du kort evaluere kampen med spillerne. Du skal naturligvis veje dine ord, og evalueringen bør altid tage udgangspunkt i nogle gode oplevelser med kampen. Det er ikke nødvendigt at gå så meget op i selve resultatet. Begynd i stedet med delmålene og slut med resultatet.

## Forældreopdragelse inden fodboldkampene

Det er set før, at forældre er lidt overambitiøse på deres børns vegne. Det er vigtigt, at forældrene forstår, at de er tilskuere og ikke trænere. Børnene bliver forvirrede hvis de får beskeder fra mange sider. Kun træneren bør give spillerne kommentarer under kampen. Forældrene kan naturligvis godt klappe af gode præstationer på banen.

## Var det en god kamp?

Den første kommentar spilleren skal høre, når han kommer hjem, bør ikke være: ’vandt I?’ men ’var det en god kamp?’. Denne lille forskel kan være med til at fokusere mere på det var en ordentlig kamp og om man lærte noget.
