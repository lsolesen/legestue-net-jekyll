---
title: &title "Fodboldbingo - regler og opstilling"
permalink: /fodboldbingo/
language: da
header:
  overlay_image: https://images.unsplash.com/photo-1571254750851-f071d70b0690?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1950&q=5
  teaser: https://images.unsplash.com/photo-1571254750851-f071d70b0690?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=5
  caption: *title
categories:
  - Fodboldlege
tags:
  - lege
last_modified_at: 2021-06-06T10:33:33Z
---

Fodboldbingo er en sjov leg, som egner sig særlig godt som en pauseaktivitet, eller når træningen ikke skal være så hård.

## Materialer til fodboldbingo

- 1 bold pr. spiller plus 10 ekstra til firkanten.
- 44 stk. kegler.
- 6 x 2 opgave ark.
- 2 x nitter.
- Bingoplader 1 pr. deltager/par.
- 1 stk. heade bold.

## Organisation af fodboldbingo

2 stk. firkanter à 15 x 15 meter. Der skal minimum 20
meter imellem hver firkant, helst så der ikke er synlig
kontakt imellem de 2 firkanter.

I firkant nummer 1 placeres 12 stk. kegler med et opgaveark under hver kegle samt 2 stk. nitter. (Se under opgave ark) I firkant nummer 2 udføres øvelserne.
Hver øvelse er placeret max 2 gange, altså under 2
forskellige kegler.

Legen kan afvikles med par eller med individuelle deltagere. Hver deltager/par skal have en bingop-
lade med de forskellige øvelser. Det er en god idé at lave bingopladerne på en sådan måde, at øvelserne
afvikles i forskellige rækkefølge af deltagerne., dog
skal man så vidt muligt sørge for, at alle deltagere/par slutter med samme øvelse. Det gør det overskueligt for træneren at se, hvornår deltagerne/parrene er færdige. Øvelserne skal afvikles i rækkefølge jævf.
bingopladerne.

Alle starter samme sted. Hvis legen er individuelt
dribler man f.eks. sin bold igennem 10 kegler inden
man når firkant nummer 1 hvor man må vende en
kegle. Svarer opgaven under keglen til den øvelse
man har som nummer 1 så løber man videre til firkant nummer 2 og udfører sin øvelse. Herefter løbes
igen til driblebanen (de 10 kegler) som igen løbes
igennem inden man igen kommer til firkant nummer
1 hvor man igen vender en kegle. Hvis man vender
en kegle med en opgave eller nitte, som ikke svarer
til den øvelse man har på sin bingoplade, så løbes
der direkte igennem firkant nummer 2 og videre til
driblebanen (de 10 kegler).

Det sjove i denne leg er, at
man kan komme til at løbe langt hvis man ikke finder
den rigtige øvelse i henhold til rækkefølgen på bingopladen, og jo mere træt man bliver, jo sværere er det
at huske hvad der er under de forskellige kegler.

Deltageren/holdet som først kommer igennem
øvelserne har naturligvis vundet. Vælger man at lave
øvelsen parvis kan deltagerne f.eks. løbe på hver side
af de 10 kegler på driblebanen og spille inderside til
hinanden. Er det teknisk gode spillere kan man øge
sværhedsgraden f.eks. ved underhåndskast til makke-
ren, som skal spille tilbage med højt indersidespark, halvflugtning eller hovedstød.

{% include figure image_path="/assets/images/posts/fodboldbingo-eksempler.png" caption="Eksempler på aktiviteter til Fodboldbingo" alt="eksempler på aktiviteter fodboldbingo" %}

## Eksempel på bingo-plade

Øverste felt kan eventuelt bruges som afkrydsning
når man har været igennem øvelsen. De 5 første
øvelser blandes fra bingoplade til bingoplade.
Dette gør at man undgår ’bold-kø’.

Når træneren planlægger, er det en god ide at have samme øvelse som sidste øvelse på samtlige Bingoplader.

{% include figure image_path="/assets/images/posts/fodboldbingo-plade.png" caption="Eksempel på en bingoplade til Fodboldbingo" alt="bingoplade til fodboldbingo" %}

## Andre fodboldlege

Jeg har også samlet andre [fodboldlege her]({% link _pages/lege-archive.md %}).
