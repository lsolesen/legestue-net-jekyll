---
title: &title "Fodboldøvelser for børn: Øvelser til 10-12 årige (U12)"
permalink: /fodboldovelser-10-12-aar/
language: da
header:
  overlay_image: https://images.unsplash.com/photo-1598644391960-f0c4b740a0e2?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=2250&q=80
  teaser: https://images.unsplash.com/photo-1598644391960-f0c4b740a0e2?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=80
  caption: *title
categories:
  - Fodboldøvelser
tags:
  - u8
  - u9
  - u10
last_modified_at: 2021-06-11T10:33:33Z
---

Jeg har lavet en liste med fodboldøvelser, som er særligt målrettet mod U12-spillere. Du kan bruge øvelserne til både U10, U11, U12, og mange af forslagene til øvelser kan også bruges til både de yngre spillere og ældre spillere med få tilrettelser.

Når du skal vælge fodboldøvelser til din fodboldtræning, så husk først og fremmest at tænke på, hvad formålet med øvelsen er. Vælg derefter en passende øvelse, hvor du træner det, du gerne vil træne.

Når du har valgt en øvelse, så kan det sagtens være, at du skal tilrette den lidt for at få den til at passe nøjagtigt til de børn, du skal træne.

Her kommer en lang liste med fodboldøvelser og til mange forskellige tekniske færdigheder inden for fodbold, som er målrettet mod di 10-12 årige spillere.

## Øvelser til indersidespark

1. Indersidespark til musik/rytme
- Arbejde med enkeltelementerne i
indersidesparkets momenter
- Eks. benenes bevægelser/armenes
stillinger/kroppens brug
- Indersidesparket gennem kegler (parøvelse)
- Indersidespark fra højre til venstre fod
og omvendt (parøvelse)
- Indersidesparket som 1. berøring både
højre/venstre
- Det gælder om at ramme de andres bolde med
ens egen. Hvem rammer flest bolde på 1 minut?

2. Præcisionsspark mellem kegler eller stænger:
Bolden kan eventuelt spilles 1. gang (=bandespil).
Kan også udføres som kaosøvelse med mange små
keglemål. Boldholderen dribler hen imod et mål,
makker løber på den anden side af målet og mod-
tager en indersideaflevering. Nu dribler den nye
boldholder mod et nyt mål, makkeren løber om på
den anden side osv. Hvem når først 10/15 scoringer?
Eller hvad er vigtigt for at øvelsen kan lykkes? (Få
udsagn fra deltagerne).

3. Spillerne placerer sig udenfor hjørnerne i en
keglefirkant:
Bolden spilles udenom om firkanten.
- A Bolden afleveres på 2. berøring hver gang,
- B Bolden spilles 1. gang (= bandespil).

Husk at spille bolden begge veje rundt om keglerne, og spark med nærmeste ben.

4. 5 i keglefirkant
- Aflevere – følge bolden.
- Aflevere med 1. berøring.
- 1. gangsaflevering.
- Temposkift efter aflevering.
- Bruge begge ben.

5. 4:1. De 4 spillere med bolden står alle udenfor
linierne mellem keglerne
Bolden skal spilles ind imellem keglerne til mak-
keren. Spilleren i midten skal prøve at røre bolden
og hun/han må ikke komme udenfor linien mellem
keglerne. Når bolden er rørt, bytter spillerne. Kan
spilles med 1. gangsafleveringer med gode spillere.

6. 7:7 eller lignende på begrænset område
4 små mål. Almindeligt spil med fokus på indersidespark, både som aflevering og skud.

7. Prøv at lave spil nr. 6 og 7, hvor spillerne kun må
sparke indersidespark med det ’dårlig’ ben.

## Driblinger

Det skal pointeres, at driblinger og finter hænger
sammen. Spillerne skal opfordres til at selvtræne
med dribling/finter, også når de kommer hjem til
klubben.

Sammenlign f.eks. en finte med en scoring i basket.
Det kræver øvelse, øvelse, øvelse!

### Udvælgelse af finte
Spørg spillerne, hvad de kan af finter, og lad dem
vise dem. Ros, hvis der er én, der er god til at udføre
en finte, og få eventuelt de andre spillere til at øve
denne finte. I kan udvælge nogle finter, som i vil
træne resten af ugen.

1. Kaosdribling på begrænset område
- Frit.
- Med retningsændringer på signal.
- Med boldbytte. Når der fløjtes, træder spilleren
på bolden og løber hen og får en anden bold.
- ’Drille hinanden’. Pas godt på ens egen bold, men
prik de andres ud af området.

2. Keglebane (kan bruges hele ugen)
- Deltagerne dribler gennem keglebanen på tid.
- Ved senere lejlighed forsøger hver enkel
deltager at forbedre sin egen tid.

3. 2:2 (eventuelt 3:3)
Scoring ved at lægge bold død på baglinie.

### Lege ti lat træne driblinger

1. Fodboldrytmer
- arbejde/observer spillernes
behandling af bold/krop
- koordination uden bold til musik/rytme
- arbejd eks. med forskellige dribleøvelser
eks. en fodsålsdribling til musik
- arbejde med de øvrige instruktionsmomenter
(lavt tyngdepunkt/temposkift) osv.

2. Stjæle æg
Reden er fyldt med bolde, og man stjæler bolde
hos hinanden (én af gangen). Man har ’helle’ på
egen banehalvdel. Hvis man bliver rørt (med eller
uden bold) på modstanderens banehalvdel, går
man tilbage og prøver igen. I starten bærer man
bolden, senere dribler man. Prøv også med time out
(taktik).

3. Der dribles i et begrænset område
1-2 fangere uden bold, der forsøger at sparke driblernes bolde væk. Skift ofte fanger(e).

4. Lokomotiv-dribling
- Arbejde i par.
- Første person er lokomotiv – personen uden bold,
der bestemmer ruten og farten.
- Skifte ved signal.
- Begge har en bold og dribler efter samme princip.

5. 5:5 eller lignende
Bolden skal dribles fremad og spilles bagud. Scoring
ved at drible over modstandernes baglinie.
NB: Vær påpasselig som dommer.

6. Spil 7:7 med målmænd
Almindeligt spil. Vejled spillerne i forbindelse med
STOP i spillet. Forklar, hvad du mener, eller spørg om
spillernes mening.

Er vi ved at være perfekte til ’vores’ dribling/finte?

1. Lav en ’handlebane’ med kegler
(benyt keglebanen for illustrationen på side 33.
Skift dribleben, inder-/ yderside, fodsål osv.
Hvis du indfører tidtagning på den enkelte spiller,
så lad hende/ham kæmpe mod egen bedste tid.
Eller opdel eventuelt gruppen i 2 og lad hele holdet
løbe igennem på tid og konkurrere mod den anden
halvdel.

2. Tagfat på begrænset område
Fangeren uden bold – eventuelt flere fangere. Driblerne kan ikke tages (har ’helle’), når:
- A De sidder på bolden.
- B Har fod på bolden.

Kan gennemføres med fangere:

- A Der fanges på tid.
- B Der byttes med den, der fanger.

3. 4:4 og 3:3
Scoring ved at drible over modstanderens baglinie.
Spillerne er inddelt i små grupper for at fremprovokere driblinger.
Driblinger og finter kan yderligere fremprovokeres
ved at indføre regel om fast mandsopdækning.

4. Almindeligt spil – 2 hold med 2 målmænd

## Dribling – vending

De skarpe vendinger med STOP og RETNINGSÆNDRING kan være meget effektive i forsøg på at skabe
sig plads eller komme af med en modstander. Derfor kan det være en god idé at tage vendingerne med ind
i temaet med driblinger. Vendingerne kan være:

- Inderside.
- Yderside.
- Stop.
- Dreje.
- Cruyff.
- Fodsåls.
- spring over.

## Hovedstød

Hvis man sidder ned (med benene strakt foran sig),
vil man helt naturligt trække med armene og kippe
med kroppen, når man header. Forestil dig eventuelt
dit hoved er en hammer.

1. Lad spillerne selv være servere
Eventuelt kan træneren gå ind og vejlede ved at
serve. Kaste bolden op i luften og heade til sig selv.
Kaste bolden op i luften og heade mod væg/brædt/
mål. Kaste bolden op i luften og heade flere gange.

2. Parvise øvelser
Der serves til hinanden, head præcist tilbage, eventuelt med afsæt. Serv eventuelt til siddende eller
liggende spiller, der kan have lettere ved at lave
armtræk og kip med kroppen.
Bolden holdes i luften og der heades til makkeren.
Der skal heades to gange inden bolden heades
tilbage til makkeren.

3. 4 & 4
De 3 med bold i en halvbue uden om den fjerde.
Der serves skiftevis fra de 3 til headeren, der hele
tiden skal have mulighed for at gøre det teknisk
korrekt, gerne med afsæt. ’Kig i boldens retning og
få kroppen med’.

4. B kaster bolden til A, der forsøger at score i målet,
hvor B nu er målmand. A og B løber derefter bag i
modsatte række (bytter)

5. Kaste-heade-gribe
5:5 eller 6:6 på forholdsvis kort bane. Der kan kun
scores på hovedstød – enten i mål eller over baglinie, hvor medspiller griber bolden. Der skal skiftevis kastes, heades og gribes. Griberen skal så igen
kaste. Hvis bolden rammer jorden, får det andet
hold bolden. Bolderobring kan ske ved at vinde
headning efter kast eller ved at gribe bolden efter
headning.De to hold spiller altså i ’samme takt’.
Kan spilles på en lettere måde som håndbold blot
med krav om, at der kun kan scores på hovedstød.

6. Spil 7:5
- Med 2 målmænd på 1/2 bane eller mindre.
- A og B er hele tiden med det hold, der angriber, og
bevæger sig i ’grøfter’.
- A og B må ikke angribes i deres område. A og B skal
lave høje indlæg.
- Scoring på hovedstød = 3 mål/points.
- Scoring på andre måder = 1 mål/point.
- Hvis forsvaret header bolden væk = 2 mål/points.
- A og B udskiftes undervejs i øvelsen med nye spil-
lere.

7. Spil med 5:5
- Med to målmænd på halv bane – eller mindre.
- A og B er hele tiden med det hold, der angriber.
- A og B må ikke angribes i deres områder.
- A og B skal lave høje indlæg.
- Scoring på hovedstød = tre mål/points.
- Scoring på andre måder = ét mål/point.
- Hvis forsvaret header bolden væk = to mål/points.
- A og B udskiftes undervejs i øvelsen med nye spillere.

## Førsteberøringer

### Princip for 1. berøringer

At møde bolden og give efter med kropsdelen
samtidig med, at bolden føres i ny retning (retnings-
bestemt), når det er påkrævet. Forestil dig, at bolden
rammer en dyne.

### Selvtræning

- Holde bolden i hånden – lad bolden fald – retnings-
bestemt 1. berøring.
- Tilføj temposkift efter 1. berøring.

### Parvise øvelser med aflevering – 1. berøring –
aflevering

1. Det er vigtigt, at begge spillere arbejder med deres 1. berøring. Derfor må der byttes roller i nogle af
øvelserne.
- A 1. berøringer med indersiden.
- B 1. berøringer med ydersiden.
- C Valgfrit.
- D Ved 1 .berøringen trækkes bolden over til det
andet ben, hvorefter den sparkes tilbage. Husk,
at spille bolden begge veje.
- E Den ene spiller befinder sig i et keglefelt, den
anden server. Efter retningsbestemt 1. berøring
dribles omkring en valgfri kegle og afleveres
tilbage til makkeren. Der byttes efter 10
afleveringer.

3. Som ovenfor, men nu serves bolden i medløb mod
målet.

### Spil

1. Spil i område med mange keglemål. Scoring ved at
spille bolden igennem keglemålene, så medspiller
kan tæmme den.

2. Almindeligt spil f.eks. 5:5 med målmænd. Træneren
vejleder i aktuelle situationer vedrørende 1. berørin-
ger.

1\. berøringer i luften (lår, bryst samt hoved) er også
nødvendigt at træne. Eventuelt kan plasticbolde bru-
ges til bryst- og hoved 1. berøringer.

### Parvise øvelser

1. Parvise øvelser. Bolden kastes, tæmmes og spilles
tilbage. Efter 5 forsøg byttes. Underhåndskast er
ofte at foretrække. a: Lår. b: Bryst. c: Hoved.

2. 2 servere – 1 tæmmer. Må ikke forceres. Efter 8
forsøg byttes. Der tæmmes enten med bestemt
kropsdel eller med den del, som bolden kommer til.

3. A afleverer til siden, hvor B tæmmer den, spiller
tilbage, hvor den igen tæmmes, dribles og sparkes
mod mål. Byt B ud efter 6 1. berøringer.

### Spil

1. Spil på smal bane 3:3/4:4. Når bolden passerer side-
og baglinier, er der indkast. De skal kastes, så de kan
tæmmes, mens bolden er i luften. Vejled undervejs.
- A Den spiller, der tæmmer, må ikke presses!
- B Frit spil.

2. Almindeligt spil mod mål. Vejledning efter spillets
udvikling.

## Halvtliggende vristspark

Husk at træne med såvel højre som venstre ben.

1. Bolden sparkes over 11 mands-mål. Del op i 2 hold.
Det gælder om at ’rense’ området for bolde.

2. 2 hold spiller på begrænset område. Der scores ved
at sparke bolden op i målmandens hænder. Der kan
være 1 målmand ialt eller 1 på hvert hold.

3. Ram overliggeren fra forskellige afstande.
- Forsøg fra ’død’ bold.
- Forsøg efter dribling.

4. Parvis sparke halvtliggende vristspark. Husk retningsbestemt 1. berøring, så det bliver spilrelevant.

5. Spil 5:5.Midterzonen må ikke betrædes! Når bolden
er ude, startes med indspark.

## Lodret vristspark

1. Spark ’højskud’, hvorefter man henter (tæmmer) sin
egen bold. Individuel øvelse.

2. Som 1, men parvis. Den ene sparker, den anden
tæmmer.

3. Bold i mål. Eventuelt ramme mur eller lignende.
Bolden langs jorden – spark den ind i nettet. Spark
behersket i begyndelsen.

4. Parvis sparke til hinanden. Tæmme bolden hver
gang. Kan eventuelt laves uden 1. berøring.

5. Parvis sparkes til hinanden i 2 keglemål.
- Efter 1. berøring.
- 1\. gangsafslutninger.
- Konkurrence.

6. Skud på mål efter dribling eller aflevering.
- A Lige mod mål.
- B Fra siden (skråt).
- C Der skydes mod et bestemt sted i målet.

7. Almindeligt spil 5:5 med målmænd på minibane.

## Tackling og bolderobring

Der skal arbejdes med tackling som teknisk disciplin.

Tacklingerne skal indøves som leg, men jo ældre spillerne er, jo mere kamplignende situationer, skal der
trænes. Tacklinger og bolderobring opstår lettest ved
1:1 situationer, men vær opmærksom på, at disse
situationer er meget fysisk krævende. Det skal endvidere nævnes, at det også kan lade sig gøre at erobre
bolden uden at tackle.

1. På et begrænset område dribler alle mellem hinanden. Tilladt at sparke andres bolde ud af området.

2. To spillere uden bold (fangere) skal prøve at få fat i
en bold ved at erobre den. Den spiller, som bolden
erobres fra, bliver ny fanger. Kan også være med til
at skærpe opmærksomheden mod det, der sker, et
andet sted på banen.

3. Stående tackling vises og forklares kort. To spillere
tackler samtidig på bolden. Efter nogle gange kan
der tages kort tilløb – men der skal stadig tackles
samtidig.

4. A har bolden, B går/løber mod A og tackler.

5. A dribler fremad, B tackler.

6. A dribler og finter, B søger at tackle. Eventuelt tackling fra siden (glidende tackling).

7. Der opstilles 3 sammenhængende områder, og der
placeres en tackler i hvert område. De øvrige spillere skal på skift prøve at komme igennem de tre
områder. Efter tur forsøger spillerne at drible igennem kegleområderne (samme forsvarere).

8. Samme som øvelse 7, men hvis bolden erobres,
bliver spilleren, der mistede bolden, ny forsvarer i
området.

9. Kan også laves med 3 felter, hvor midterfeltet er
tackleområdet (heri befinder sig 3-4 tacklere), og de
2 yderfelter er friområder (man må være der ca. 30
sekunder). Man opnår points ved at drible igennem tackleområdet. Bliver man tacklet og mister
bolden, bliver man tackler, og tackleren beholder
bolden og bliver dribler.

10. I et område opstilles der mange små keglemål.
Der spilles 1:1 til alle keglemål. Der skal dog hele
tiden scores i et nyt.

11. 4 spillere sammen. De to danner hver et mål
med deres ben. De to andre spiller mod hinanden
og skal forsvare/score i hver sit mål. Skift for
hvert minut.

12. Der spilles 2:2 i et kegleområde. Der scores ved
at drible over makkerens baglinie i fuld fart. Kan
selvfølgelig spilles mod keglemål.

13. 4:4 på begrænset område (gerne lang og smal for
at fremprovokere tacklinger). Bolden skal dribles
fremad og må kun afleveres bagud. Scoring ved
at drible over baglinien.

Til yderligere fordybelse kan man måske arbejde lidt
med forsvarstaktik og komme ind på emner som
opdækning, opbakning, boldpres og bolderobring.
Bolden erobres enten ved tackling i nærkampe eller
ved at boldbanen brydes.

14. A er spilfordeler, relativ stationær, og må ikke
score. B må score, og C skal forsvare. Der
indsættes yderligere et spillerpar, så der spilles
3:2. Kan også spilles som 5:4.

## Flugtninger

1. Hold bolden i hænderne. Bøj dig lidt forover og
spark den ind i mål. Kan eventuelt laves som mak-
kerøvelse.

2. Kast bolden op i luften, løb indover den og ram den
med strakt vrist i luften (eventuelt spark mod mål).

3. Makker kaster bolden (underhåndskast), og den
flugtes tilbage.

4. Makker, der er placeret bag et mål, server over over-
liggeren. Bolden flugtes ind i nettet.

5. 2 servere. Bolden returneres behersket med flugt-
skud tilbage til kasteren. Ombytning.

6. Almindeligt spil 5:5 med målmænd. Den spiller, der
har bolden under kontrol, må gerne tage den op i
hænderne og flugte den mod mål, men man må
ikke løbe med bolden i hænderne. Der scores også
på almindelig vis.

7. Almindeligt spil, men med ’grøfter’ (frie områder)
langs kanterne. Derved kan den frie spiller i områ-
det lægge bolden godt indover, hvor flugtning og
headning i mål tæller dobbelt.

### Halvflugtninger

1. Spil mod mur eller ind i nettet med halvflugtninger.
Kan eventuelt øves ved at holde bolden i begge
hænder foran foden, slippe bolden og ramme den
samtidig med, at den rammer jorden.

2. Fodrundbold. Bane på 20 x 20 meter. Indeholdet
har hver en bold. Den halvflugtes i marken, hvor-
efter der løbes. Hver omgang tæller 1 point. Ude-
holdets spillere henter hver en bold så hurtigt som
muligt, og dribler den ind på mållinien. Derefter
byttes roller.

3. Der dribles i keglelandskab. I nærheden af kegler
tages bolden op i hænderne, og den halvflugtes
mod en kegle. De væltede kegler skal rejses.

4. Parvis halvflugtes til hinanden.
- A Spilleren server selv.
- B Makkeren server – byt efter 10 spark.

5. Skud mod mål. Bolden spilles til træneren, der
kaster den til halvflugtning mod mål.

6. Bolden sparkes/kastes bagover hovedet. Spilleren
vender sig hurtigt og halvflugter mod mål.

7. Spil til 2 mål med målmænd. Bolden kan tages op
i hænderne og halvflugtes mod mål. Der må ikke
løbes med bolden i hænderne. Der kan scores på
almindelig vis.

## Afslutninger mod mål

1. Almindelig skudtræning, hvor man hele tiden
skifter mellem at være server og afslutter – og også
skifter fra side til side.

2. Med modstand. Spilleren (A) dribler mod mål, af-
dribler modstander (B eller C) og afslutter. Får fat i
egen bold og stiller sig bag i rækken. Modstander B
løber efter at have forsvaret bag i modsatte række
(C). På et tidspunkt deler A-rækken sig og bytter
med B- og C-rækken.

3. 2:2 med træneren som server. To minutters arbejde.
Træneren server, og der spilles 2:2 med afslutning.
Ved afslutning: ny bold til samme hold ved scoring,
til modsatte hold ved brændt chance eller bold ude.
Efter to minutter spilles med nye hold, og helst
også ny målmand.

4. Almindelig fodbold 6:6 med to målmænd, mange
afslutninger!

## Konklusion på fodboldøvelser til U10, U11 og U12

Når du skal vælge fodboldøvelser til denne aldersgruppe, så husk at kigge på, hvad formålet med øvelsen er som det allerførste.
