---
title: "Ungdomsturnering på Adcock Stadium"
redirect_from: /blog/ungdomsturnering-p-adcock-stadium
language: da
header:
  overlay_image: /assets/images/ungdomsturnering-p-adcock-stadium.jpg
  teaser: /assets/images/ungdomsturnering-p-adcock-stadium.jpg
categories:
  - Oplevelser
tags:
  - sydafrika
last_modified_at: 2013-02-17T10:27:59Z
---

Publikum synger hjerteligt, og Attackers er lige kommet foran på et kludemål. En mand står med nogle pinde med gulskinnende papir på, og han dirigerer publikum, mens deres sange opildner spillerne. Tilskuerne i den sektion står alle op. I den anden sektion sidder de fleste ned og kigger lidt mere reserveret på begivenhederne på banen.

Pludselig er der heftig aktivitet uden for banen. Ti uniformerede betjente bevæger sig op ad tilskuerpladserne. Jeg spørger en af de lokale ved siden af, hvad der sker? "Smoking, smoking dagga". Dagga er det lokale navn for hash, og det er et yndet rusmiddel ude i de forskellige townships. Det er naturligvis et problem, hvis sportsbegivenheder bliver brugt som fristed til nydelse af rusmidler, men samtidig er det også et enormt problem i Sydafrika.

Derfor er der hidkaldt 10 uniformerede betjente ud over de 15 sikkerhedsfolk, som stævneledelsen selv har rekrutteret blandt de arbejdsløse i townshippen. Det er et ordentligt sikkerhedsopbud for en ungdomsturnering, og formålet er at undgå, at alt for meget dagga og alkohol nydes på tilskuerpladserne.

Det er nu ikke derfor publikum synger hjerteligt. De fejrer holdene inde på banen, og det kunne være herligt, om de danske tilskuerforældre i stedet for negative tilråb og malplacerede råd i stedet ville begynde at lave en positiv stemning for børnene, så det ville være rigtig rart at spille!
