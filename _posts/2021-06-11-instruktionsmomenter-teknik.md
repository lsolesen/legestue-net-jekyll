---
title: &title "Instruktionsmomenter til teknisk træning i fodbold?"
permalink: /instruktionsmomenter-fodbold/
language: da
header:
  overlay_image: https://images.unsplash.com/photo-1542680283-b96aadf08a09?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1900&q=80
  teaser: https://images.unsplash.com/photo-1542680283-b96aadf08a09?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=80
  caption: *title
categories:
  - Fodboldtræning
  - Fodboldteknik
tags:
  - instruktionsmomenter
  - teknik
  - feedback
  - teknik
last_modified_at: 2021-06-11T10:33:33Z
---

Her har jeg samlet alle instruktionsmomenter, som du kan bruge, når du laver teknisk træning med dine spillere i fodbold?

Der er instruktionsmomenter til indersidespark, lodret vristspark, halvtliggende vristspark, stående tackling, dribling og finter, heading, 1. berøring og flugtninger.

Lad os hoppe direkte ind i de forskellige instruktionsmomenter til teknisk træning i fodbold.

## Indersidespark

- Se på bolden.
- Ram bolden med vinklerne/striberne (indersiden).
- Støttebenet tæt ved siden af bolden.
- Ram midt på bolden (’Ækvator’).
- Spark ’igennem’ bolden (før sparkebevægelsen igennem).
- ’Spænd i foden’ (lås i anklen).
- Kroppen (knæet) ind over bolden.
- Godt bagudsving giver større sparkekraft.
- Hælen imod jorden.

## Lodret vristspark

- Se på bolden.
- Snørebåndet skal ’ramme bolden’ (strakt vrist).
- Støttebenet ved siden af bolden i sparkeøjeblikket.
- Spark ’igennem’ bolden.
- Støttebenets fod skal pege i sparkeretningen.
- Kroppen (knæet) ind over bolden ved fladt spark.
- Godt bagudsving med sparkebenet.
- Brug armene som balancestænger.

## Halvtliggende vristspark

- Skråt tilløb til bolden.
- Ram bolden med snørebåndet (strakt vrist).
- Støttebenet på højde med bolden men et lille skridt ved siden af bolden.
- Støttebenets fod skal pege i sparkeretningen.
- Ram bolden under midten (’Ækvator’) ved løftet bold.
- Lav en halvcirkel i græsset med tåen på sparkebenet.
- Vægten over på støttebenet.
- Brug armene som balancestænger.
- Kroppen let bagoverbøjet ved løftet spark.

## Stående tackling

- Se på bolden.
- Spænd i foden (’pres tæerne opad i støvlen’).
- Bøj vristen ca. 90 grader.
- Bøj let i knæet og spænd musklerne i benet.
- Skub med skulderen.
- Vægten over mod bolden og modstanderen.

## Dribling/finter

- Se på bolden – men se efterfølgende op, hvis du kan.
- Skub behersket til bolden med f.eks. indersiden.
- Bolden skal kunne nås i næste skridt.
- Du skal føle, at du har ’lim på støvlerne’.
- Løb med lavt tyngdepunkt (lidt ’ned i knæene’).
- Kroppen let foroverbøjet (vægten fremover).
- Temposkift efter finte eller vending.

## Headning

- Se på bolden hele tiden.
- Ram bolden med panden.
- Sig: ’Goddag’ til bolden (aktiv hovedbevægelse).
- Bevæg overkroppen fremad.
- Spænd musklerne i nakke og hals.
- Bøj kroppen bagover (god forspænding).
- Bevæg armene bagud i headeøjeblikket.

## 1. berøring

- Se på bolden – især før 1. berøringen.
- ’Fang bolden’ (’Sug den til dig’) ved tæmmebevægelsen.
- Giv efter med den del af kroppen, der skal dæmpe bolden.
- Sørg for god balance (fødderne fra hinanden).
- Bøj let i knæ og hofter.
- Vær opmærksom på boldens hastighed før.
- Giv bolden fart i ny spilretning (retningsbestemt tæmning).

## Flugtninger

- Kig på bolden.
- støttebenet skal pege i sparkeretningen (mod målet).
- Ram bolden på ’snørebåndet’.
- Bruge armene som balance.
- Bagudsving af sparkeben.
- Kroppen (knæet) indover bolden.
- Vigtigt!! Koncentration omkring at ramme bolden rigtigt i stedet for om at skyde hårdt.

De råd, der er givet ved diverse spark, gælder også for
flugtning og halvflugtning.

## Vis – forklar – vis

En god forevisning af f.eks. et spark kan erstatte
mange ord. Sørg derfor for at vise detaljerne. Herefter sættes deltagerne hurtigst muligt igang. Efter
passende tidsrum stoppes øvelsen, deltagerne får
forklaring samt endnu en forevisning, hvorefter øvelsen sættes igang igen.
