---
title: &title "Indendørs fodbold: Bliver det overtaget af Futsal?"
permalink: /indendors-fodbold-eller-futsal/
language: da
header:
  overlay_image: https://images.unsplash.com/photo-1587384474964-3a06ce1ce699?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1900&q=5
  teaser: https://images.unsplash.com/photo-1587384474964-3a06ce1ce699?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=5
  caption: *title
categories:
  - Fodboldregler
tags:
  - indendørs fodbold
last_modified_at: 2021-06-20T10:33:33Z
---

Jeg har altid elsket at spille indendørs fodbold. Her har jeg kigget lidt på reglerne, og jeg sammenligner indefodbold med Futsal.

## Hvem opfandt indendørs fodbold?

Knud Lundberg introducerede ifølge [TV2](https://sport.tv2.dk/fodbold/2020-05-14-spillede-paa-tre-landshold-og-opfandt-faxe-kondi-doktoren-ville-vaere-fyldt-100) indendørs fodbold. Jeg har ikke kunnet finde det nøjagtige tidspunkt, hvor man kunne begynde at spille inde om vinteren efter de særlige regler, men det er fra midt i 1960’erne.

Men indefodbold har siden helt sikkert blevet et populært alternativ til udendørs fodbold. Spillet er særligt populært i vintersæsonen.

## Hvad er reglerne til indendørs fodbold?

Indendørs fodbold spilles ofte med lidt forskellige regler i de forskellige turneringer. [DBU Jylland](https://www.dbujylland.dk/turneringer-regler/love-og-regler/dbu-jyllands-love-og-regler/spilleregler/indefodbold/) har lavet en samling af de mest opdaterede regler. Jeg har samlet de vigtigste i følgende tabel.

- **Bander**. Der spilles med 1 meter høje bander hele vejen rundt om banen med skrå hjørner og høje bander ved målene.
- **Bolden**. Der spilles med indefodbold i forskellige størrelser alt efter aldersgruppen. De mindste spiller med en Futsalbold.
- **Spillerne**. Der er 4 spillere på et hold. De mindre årgange spiller imidlertid med hhv. 3 for U5-U7 eller 5 spillere for U8-U9 og U10 piger.

Tiden for de enkelte kampe fastsættes af turneringsledelsen. Da reglerne varierer for de enkelte turneringer og indestævner, så tjek reglerne for det enkelte stævne.

## Hvordan adskiller indefodbold sig fra udendørs fodbold?

Når du skal spille fodbold indendørs, så er der større vægt på tekniske færdigheder, da du ikke må tackle eller have kropskontakt. Det gør indendørs fodbold til et meget teknisk spil.

Da der er færre spiller på banen, k an du også bruge det til taktisk træning. Du kan arbejde med vinkler og løbebaner, men spillets taktiske elementer er naturligvis noget anderledes end udendørs fodbold. 

Jeg er selv vokset op med indefodbold hver eneste vinter, og jeg har mange rigtig gode minder fra de forskellige turneringer.

## Hvad er forskellen på indendørs fodbold og Futsal?

Der er flere ligheder mellem indefodbold og Futsal. Du spiller på en en bane på størrelse med en håndboldbane. Banen er 40x20 meter. Målet er på størrelse med et håndboldmål.
Men der er også flere forskelle mellem de to typer fodbold.

Rundt om banen i **indendørs fodbold** er der en bande på 1 meter høj. På hvert hold er der 4 spillere. Der er ingen, der må tage bolden med hænderne. Hvis bolden ryger ud over banden, startes spillet med indkast.

I **Futsal** er der ingen bander. Hvis bolden ryger ud af banen sættes spillet i gang med et indspark. Der er 4 markspillere og 1 målmand på banen. I Futsal spiller man også længere tid end i indendørs fodbold. I Futsal spiller man også med en bold, der er mindre og hopper mindre. Det gør bolden lettere at kontrollere, og gør det mere naturligt at spille teknisk langs jorden.

Den største **forskel mellem indendørs fodbold og Futsal** er i min optik bolden og banderne. 

Bolden gør, at spillerne i mindre grad fristes til lange afleveringer. Men manglen på bander gør i min optik også, at det er et spil der i højere grad træner en til udfordringerne, som findes i det almindelige fodboldspil. Spillerne skal gøre sig mere umage for ikke at få bolden ud af spil.

Jeg har samlet op på forskellene mellem de to spil her:

| | Indendørs fodbold | Futsal |
|-|-|-|
| Banestørrelse | 40x20 | 40x20 |
| Målstørrelse | Håndboldmål | Håndboldmål|
| Spillere på banen | 4 | 5 |
| Målmanden må tage med hænder | Nej | Ja |
| Spilletid | |
| Bold | Indendørs fodbold | Futsal |

## Hvem opfandt Futsal?

Ifølge [Wikipedia](https://da.wikipedia.org/wiki/Futsal) blev Futsal blev opfundet i Montevideos gader i 1930'erne, og i de efterfølgende årtier spredte spillet sig til resten af Latinamerika og siden hen også til Europa.

## Kommer Futsal til at erstatte indendørs fodbold?

Det virker i øjeblikket til, at Futsal er mere populært end indendørs fodbold. Men indefodbold har helt sikkert stadig en plads. Der bliver både organiseret traditionelle indendørs stævner og Futsalstævner.

Det tyske fodboldforbund har erstattet indefodbold med Futsal. Faktisk er de gået så langt, at der kun må arrangeres ungdomsturneringer i Futsal.

DBU går efterhånden i samme retning. DBU København har i deres turneringer hen over vinteren erstattet den indendørs fodbold med Futsal.

DBU ser helt klart store muligheder Futsal.

> Vi har ikke, som tyskerne, gjort os tanker om ligefrem at forbyde indendørs fodbold på den gamle facon, men håber, at vi i et samarbejde med klubberne kan få dem til at satse på futsal.

--- <cite>[John Helt](https://www.tv3sport.dk/sport/fodbold/nyheder/farvel-til-indendors-fodbold-i-danmark), DBU Elitechef 2014</cite>

Der er ingen tvivl om, at Futsal er blevet ret populært, og jeg elsker også den måde spillet kan flyde på med Futsal.

## Konklusion

Indendørs fodbold er et fremragende spil. Jeg tror på sigt, at det bliver overtaget af Futsal, og jeg synes også samlet, at Futsal er et bedre spil. Jeg kan godt lide, at man skal passe på bolden - og man ikke bliver reddet af en bande.
