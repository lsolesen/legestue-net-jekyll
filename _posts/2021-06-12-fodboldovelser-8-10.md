---
title: &title "Fodboldøvelser for børn: Øvelser til 8-10 årige (U8, U9, U10, U11)"
permalink: /fodboldovelser-8-10-aar/
language: da
header:
  overlay_image: https://images.unsplash.com/photo-1611812695990-512dbc41cea2?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1900&q=5
  teaser: https://images.unsplash.com/photo-1611812695990-512dbc41cea2?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=5
  caption: *title
categories:
  - Fodboldøvelser
tags:
  - u8
  - u9
  - u10
last_modified_at: 2021-06-11T10:33:33Z
---

Jeg har lavet en liste med fodboldøvelser, som er særligt målrettet mod U10-spillere. Du kan bruge øvelserne til både U5, U6, U7, U8, U9 og U10, og mange af forslagene kan også bruges til ældre spillere med få tilrettelser.

Når du skal vælge fodboldøvelser til din fodboldtræning, så husk først og fremmest at tænke på, hvad formålet med øvelsen er. Vælg derefter en passende øvelse, hvor du træner det, du gerne vil træne.

Når du har valgt en øvelse, så kan det sagtens være, at du skal tilrette den lidt for at få den til at passe nøjagtigt til de børn, du skal træne.

Her kommer en langliste med fodboldøvelser og til mange forskellige tekniske færdigheder inden for fodbold.

Hvis du er på udkig efter øvelser til lidt ældre spillere, så har jeg også skrevet følgende indlæg. [Find fodboldøvelser for U11, U12 og U13]({% link _posts/2021-06-12-fodboldovelser-10-12.md %}) og [fodboldøvelser for U14, U15 og U16]({% link _posts/2021-06-12-fodboldovelser-13-15.md %}).

## Øvelser til indersidespark

### Enkeltvis/parvise øvelser

1. Parvis om en bold – Sparke til hinanden
- A Stående.
- B Bevæge sig meget – men stadig over for
hinanden.
- C Under bevægelse i et afgrænset område –
f.eks. straffesparksfeltet.

2. Sparke til hinanden
- Præcisionsspark mellem kegler eller stænger.
- A Bolden tæmmes hver gang.
- B Bolden sparkes – om muligt – første gang
(bandespil).

3. Ramme eller vælte hinandens kegler
- Kort afstand. Spillerne står ved siden af keglen.
- A Hvor mange kan du ramme/vælte på x
minutter.
- B Hvor mange kan du ramme/vælte på x minutter
med dit ’dårlige’ ben.

4. Vælte kegler
Spillerne bevæger sig i et begrænset område. I om-
rådet er der opstillet mange kegler. Hver spiller har
en bold. Spillerne dribler rundt – en 3-5 meter fra
keglen forsøger de med et indersidespark at vælte
keglen. Hvis du vælter keglen – husk at rejse den
op. Kan alternativt spilles med to hold, hvor det ene
hold vælter keglerne og det andet hold rejser dem.

5. Afslutte med indersidespark
Spillerne står ved ’halvcirklen’ – løber frem til en
flad aflevering fra træneren som står ved baglinjen
og triller bolden til spilleren – afslutter i målet med
hårdt indersidespark. Øvelsen kan laves fra begge
sider og med forhindringer (blandt andet liggende
spyd, som skal forceres inden afslutning). Hvis
spillerne klarer opgaven fornuftigt kan træneren
eventuelt inddrage begreber som antrit, timing og
præcise afleveringer.

### Spil med fokus på indersidespark

1. 2:2 – 3:3
Spil på keglemål. Mål scoret med indersidespark
tæller dobbelt.

2. 7:7 på begrænset område
Adskillige kegler. Holdet scorer ved at vælte en
kegle med et indersidespark. Modstanderen skal
rejse keglen op.

3. 7:7 på begrænset område
4 små mål. Holdet skal forsvare 2 mål og kan score
i 2. Almindeligt spil med fokus på indersidespark,
både som aflevering og skud.

4. Spil på halv bane (Individuel øvelse)
Keglemål placeres på halv bane.Èn målmand pla-
ceres i hvert mål. De andre dribler fra mål til mål
og forsøger scoring med et indersidespark. Alle mål
besøges. Spillerne tæller scorede mål. Der byttes
hold, og der spilles eventuelt på tid.

5. Pasningsspil
Der spilles på begrænset område.Der scores ved
korrekt udført indersideaflevering til medspiller.
Der spilles til det første hold når 25 scoringer. Der
kan spilles med forskellige holdstørrelser.

### Lege til at træne indersidespark

1. Parvis – hver sin bold
Spille ’klink’ – et point hver gang du
rammer makkerens bold.

2. Ramme bold
Drible i begrænset område. Det gælder om at
ramme de andres bolde med ens egen. Hvem ram-
mer flest på 1 minut?

### Fodboldgolf

Placer kegler rundt om på fodboldbanen. Spillerne
sammen 2 og 2 med en bold. Spillerne sparker på
skift til næste kegle. Hvor mange spark bruger I
til at ramme alle kegler? Spillerne starter ved
hver sin kegle eller sendes af sted på skift. Ved
gode spillere kan keglerne placeres på en måde, så
de er lidt sværere at ramme.

Hvis du gerne vil spille rigtig fodboldgolf, så tjek nogle af de mange [fodboldgolfbaner i Danmark](/fodboldgolf-og-fodboldgolfbaner/).

## Øvelser til lodret vristspark

### Parvise øvelser til lodret vristspark

1. Parvis
Sparke vristspark til hinanden. Pæn afstand mellem spillerne. Husk bevægelse – frem/tilbage.

2. Spark ’højskud’
Spark bolden højt op i luften. Tæmme bolden.
- A enkeltvis.
- B parvis.

3. ’Bowling’
Opstil 4-6 kegler i bowling-formation. 2 spillere
bowler mod hinanden.1.spiller får 5 forsøg,mens
makkeren tæller væltede kegler og samtidig er
keglerejser. Der byttes og resultatet gøres op. Der
kan eventuelt laves en lille bowlingturnering.

### Skud på mål med lodret vristspark

1.  Skud på keglemål
2 spillere i hvert sit keglemål. 10 meters afstand
mellem målene. Forsøge at score ved hinanden.
Sæt eventuelt tid på.
- A Kun mål under hoftehøjde tæller.
- B Målmanden må ikke bruge hænderne.
- C Afstanden varieres.

2. Bold i mål
Skud på et tomt mål. Spark behersket i starten.
Bolden langs jorden. Skud på mål efter dribling
eller aflevering(indersidespark).
- A Lige på mål.
- B Fra siden(skråt).

3. Skud på mål
A afleverer til B med indersidespark. B tæmmer
bolden. A løber frem og skyder mod mål. C, D, E
osv. gør som A. Husk at skifte B ud.

4. Skud på målmand
Der rammes efter et bestemt sted i målet.
Træneren står bag målet viser ’stedet’. ’Skyd
så hårdt du kan’. Alle skal på skift være målmand.

5. Spilleren står med ryggen til målet. Spilleren
modtager en flad bold på sin højre side og vender
så hurtig som muligt og afslutter. Spilleren henter
selv sin bold og går tilbage i rækken. Øvelsen bør
også ’vendes’ til venstre side. Træneren kan even-
tuelt observere og kommentere spillerens balance,
koordination og reaktion i udførelsen af øvelsen.
6 Spillerne løber slalom mellem max. 4 kegler og
modtager en flad bold og afslutter med spark i
målet. Øvelsen udføres fra både højre og venstre
side af feltet. Træneren kan eventuelt observere
og kommentere rytme, balance og bevægelighed i
udførelsen af øvelsen.

7. 8 spillere jonglerer med let bold i en afmærket
firkant. Alle har fået et nummer. Ved ’opkald’
løber spilleren frem til en flad bold fra træneren,
og afslutter på mål. Efter sparket henter spilleren
bolden, og går tilbage til firkanten, hvor der fort-
sættes med jonglering. Kan eventuelt anvendes
før afslutning. Træneren kan eventuelt observere
og kommentere teknik, reaktion og hurtighed i
udførelsen af øvelsen.
Alternativt kan spillerne drible rundt i området.

### Spil

1. 2:2 – 3:3
Spil mod kegler. Du scorer ved at ramme de kegler,
som modstanderen forsvarer. Scoring med vrist-
spark tæller dobbelt.

2. 7:7
Spil mod 7-mandsmål. Når spilleren er inden for et
nærmere afgrænset område, skal der afsluttes med
skud på mål med vristspark.

3. 7:7
Frit spil mod minimål. Scoring med vristspark tæller
dobbelt.

### Lege

1. Hente bolde
Fire spillere i et kvadrat sparker/kaster/slår bolde så
langt væk fra kvadratet som muligt (kræver mange
bolde i kvadratet). Spillerne uden for kvadratet skal
så hurtigt som muligt få fat i boldene og spille dem
ind i kvadratet. Disse spillere må kun spille med
fødderne. Der spilles på tid. Det hold, der har fået
flest bolde placeret i kvadratet har vundet. Markspillerne må ikke opholde sig i kvadratet. Spillerne i
kvadratet må ikke standse bolde, som er på vej mod
kvadratet.

2. Ekspresbold
Banestørrelse: 20 x 40 meter. To hold stiller op på
hver sin linje. Hver spiller har en bold. Legen går ud
på at sparke så mange bolde som muligt fra egen
baglinje over på modstandernes område. Hvilket
hold har færrest bolde på sin banehalvdel, når træ-
neren giver signal? Der må kun sparkes fra egen li-
nie. Bolde, der ender på eget område, må hentes og
sparkes fra linjen. Disse bolde skal hentes af dem,
der har sparket dem ud. Spillet kan bl.a. ændres på
flg. måder: Området kan gøres bredere/smallere,
længere/kortere forskellige boldtyper, bruge højre
eller venstre fod. Der kan vælges én eller to spillere
i eget område. De må sparke bolde tilbage til eget
hold.

3. Rundbold
Der spilles almindelig rundbold. I stedet for at slå
bolden ud sparkes bolden ud med et vristspark.
Bolden sparkes ind til opgiveren med
indersidespark/vristspark.

## Øvelser til flugtninger

1. Hver spiller står med bolden i hånden eller eventuelt begge hænder. Lad bolden falde mod jorden
og ram så bolden i luften, før den når jorden. Udfør
eventuelt øvelsen mod et mål eller lignende, så
boldene ikke ryger for langt væk. Det kan i nogle
tilfælde være lettere for børnene, at lade bolden
ramme jorden før der sparkes.

2. Parvis sammen. Makkeren har bolden, der kastes
til flugtning.
- 5 forsøg før der byttes.
- Boldene kastes lige på.
- Øv med begge ben.
Kan eventuelt udføres som skud mod mål, hvor kaste-
ren agerer målmand.

3. Som øvelsen ovenfor, men nu kastes bolden skråt
fra siden – både højre og venstre side.

4. Makkeren, der bevæger sig baglæns med bolden,
kaster en bold, der skal flugtes tilbage (behersket)
til gribning. Vær opmærksom på, at boldene ikke
kommer for højt op i luften ved flugtningen. Så er
kropshældningen i hvert tilfælde forkert! Byt efter
f.eks. 10 flugtninger.

5. Flugtning fra kegle enkeltvis
8 spillere står 3-4 meter fra kegle – øvrige 8 spillere
er ’boldhentere’. På tur går spilleren frem til keglen
og flugter til bolden. Efter passende antal forsøg
skifter de 2 grupper. Træneren kan i denne øvelse
være mere opmærksom på selve udførelsen af
sparket.

### Udvikling i øvelsen

- A Træneren står bag målet og kaster bolden over må-
let og spilleren forsøger at flugte bolden i mål.

- B Spillerne løber rundt ’ i kaos’ udenfor 16 meter
linjen, og på trænerens meldning løber spilleren
frem til den hoppende bold og forsøger flugtning
mod mål.

## Øvelser til driblinger og vendinger

Da dribling og finter hører meget sammen, er neden-
stående øvelser tænkt anvendt til træning af begge

dele. Med hensyn til finter vil vi anbefale, at du i
ugens løb prøver at lære dine spillere én til to finter.

Husk at forevise hvordan en dribling eller finte ser ud
– vis det med jævne mellemrum! Se også fra side 118
– ’Forudsætninger for Teknik’.
Når spillerne skal løbe eller drible i slalombevægelser,
kan det være en fordel at have høje kegler eller even-
tuelt stænger, fordi spillerne så bliver tvunget til at
’få kroppen med’ i bevægelsen. De laver kegler løber
de ofte hen over.

### Dribleøvelser

1. Hver spiller sin bold
Der dribles f.eks. frem og tilbage i et område med.
- Indersiden (højre/venstre).
- Ydersiden (højre/venstre).
- Fodsålen (højre/venstre).

2. Kaosdribling på begrænset område
- Frit.
- Med retningsændringer på signal.
- Med boldbytte. Når der fløjtes, træder spilleren
på bolden og løber hen og får en anden bold.
- ’Kongens efterfølger’. Parvis sammen. Den
forreste har en bold, den bagerste løber efter,
eller omvendt.
- kan gennemføres med musik f.eks. således:
Med boldbytte. Hver gang musikken stopper,
byttes bold.

3. Dribling i kegleområde
Mange kegler stillet op i spredt orden. Hver gang
en kegle passeres.
- Dribles der rundt om keglen (1 gang).
- Skiftes der dribleben (fra højre til venstre).
- Skiftes der foddel (fra inderside til yderside).

4. Hver spiller har sin bold
Der er lavet 4 firkanter, der alle får et nummer.
Spillerne dribler rundt i en firkant. Træneren råber
et nummer. Alle spillerne dribler hurtigt over i den
nye firkant.

5. Penduldribling
Spillerne står i rækker på 3-4 overfor hinanden.
Drible over til spilleren i modsatte række og aflevere bolden.
- Øvelsen kan laves som stafet
- Øvelsen kan udføres, så driblerne skal gennem
3-4 kegler midtvejs.

6. 8-tals dribling
To spillere placeres ved hver sin kegle, der ikke står
alt for langt fra hinanden. Spillerne skal nu drible
efter hinanden i 8-tal omkring de to kegler. Husk at
få øvet begge veje rundt i 8-tallet.

#### Variation
- Konkurrence: Kan du indhente den anden spiller?
- Dribling imod hinanden med det formål at se op,
før de mødes, så der dribles udenom.

7. ’Driblebane’
- Drible med højre fod.
- Drible med venstre.
- Drible med skiftevis h/v inderside.
- Drible skiftevis med h/v yderside.
- Drible med temposkift.
- Drible med kropsfinter.
- Kan udmærket gennemføres med rytmer,
så bolden berøres med musikkens taktslag.

### Skud på mål

1. Drible og skyde
- Spillerne dribler ind mod mål og afslutter.
- 3-4 kegler (max.) passeres inden skud.
- Træneren er forsvarer, og ’går på’ spillernes finte.
- Spille bolden uden om en kegle og løbe den
anden vej.
- Find selv på andre sjove detaljer.

2. 3 spillere sammen.
- To er målmænd i hvert sit keglemål, og én
dribler/skyder.
- A dribler og skyder mod B.
- A henter sin bold.
- B tager sin bold og dribler/skyder mod C, osv.

### Spil

1. 1:1
- Hver spiller forsvarer en kegle og kan score på en
kegle. Øvelsen er hård, så husk pauser.
- Der laves mange keglemål. Man scorer ved at
drible gennem et keglemål. Husk pauser.

2. 2:2 eller 3:3
Der opstilles små baner. Almindeligt spil. Scoring
ved at drible over baglinjen.

3. 6:6 eller 7:7
Uden mål. Der scores ved at drible bolden over
modstanderens baglinje.

4. 7:7
Almindeligt spil med 2 målmænd. Husk også at
vejlede spillerne i dribling/finter/vendinger under
spillet. De skal opmuntres til at drible forbi en
modstander/sætte en modstander af.

### Driblelege

1. Kaosdribling
Afgrænset område – eventuelt midtercirkelen. Spillerne inddeles i par (par nr. 1, par nr. 2, ...). Alle har en bold. I en passende afstand (ikke for lang) fra om-
rådet placeres 4-5 mærker (kegler, veste). Træneren råber f.eks. rød 2, hvorefter par nr. 2 hurtigst muligt
skal drible ud til det røde mærke. Hvem kommer
først?

2. Tagfat på begrænset område
Fangeren uden bold (eventuelt flere fangere).
Driblerne kan ikke fanges – har ’helle’, når: de sidder
på bolden eller når de har fod på bolden. Ændring:
Hvor mange kan du/I fange på ét minut? Der byttes
hele tiden mellem fanger og dem, der fanges.

3. Stjæle hinandens bolde
I et område dribler alle spillere. En fanger – uden
bold – får lov til at løbe rundt og sparke de andres
bold væk. Spillerne forsøger at dække deres egen
bold. Hvis bolden sparkes væk, henter spilleren sin
egen bold og går med i legen igen.

4. Stjæle hinandens bolde II
To hold. Mindst en bold pr. spiller. Boldene ligger
på hver sin baglinje. Det gælder om at få fat i så
mange af det andet holds bolde som muligt ved at
drible dem tilbage. Driblere kan tages af det andet
holds spillere blot ved berøring, og de skal så afle-
vere bolden tilbage igen. Der er ’frit løb’ på udturen.

5. Ståtrold
Alle spillerne har en bold. En fanger – uden bold
– fanger de øvrige. Den fangne stiller sig med
spredte ben. Han er med i legen igen, når der er
spillet en bold imellem hans ben. Den fangne er
med igen, når en spiller har driblet rundt om ham.

I moderne fodbold er det uhyre nødvendigt, at spil-
lerne er i stand til at stoppe og ændre retning for at
skaffe sig tid og plads. Derfor er det nødvendigt at
træne driblinger efterfulgt af forskellige måder at
vende på. Mange øvelser under temaet Dribling kan
ved en ganske lille ændring bruges til også at træne
vendinger.

Af vendinger kan nævnes

- Fodsålsvending.
- Indersidevending.
- Ydersidevending.
- Cruyffvending.
- Med flere.

### Øvelser til at træne driblinger

1. Dribling mellem to kegler. Vend lige foran hver
kegle.
- Ikke for høj fart til at begynde med.
- Husk at prøve med begge fødder.

2. To spillere overfor hinanden. Dribling mod
hinanden. Lige før de mødes, vendes med bolden
og der dribles tilbage igen.

3. Driblestafet. Lav en bane med 3-4 kegler samt én,
der står lidt længere ude. Lav et passende antal
hold og gennemfør så konkurrencen om hvem der
er bedst til at vende med bolden.

## Øvelser til 1. berøringer

Førsteberøringer kan for denne årgang være en svær
teknisk detalje, da nogle i din gruppe stadigvæk har
svært ved at bedømme boldens hastighed. I dette
modul vil vi derfor nøjes med at lave 1. berøringer af
bolde, der kommer tæt på jorden.

Forevis 1. berøring af bold langs jorden. Spilleren, der
modtager, skal også foretage en aflevering straks efter 1. berøringen for at den indgår som en naturlig del
af øvelsen. Bolden må ikke ligge stille ved 1. berøringen, men retningsbestemmes.

### Enkeltvis/parvis

Èn spiller – èn bold. Stå med bolden – kast bolden fra
brysthøjde – prøv at ’tæmme’ bolden med retnings-
bestemt 1. berøring. Opmuntre hele tiden børnene
til at øve sig. Gå rundt på området og lave samme
øvelse. ’Øvelse gør mester’.

1. Parvis
En spiller sparker/kaster bolden over til sin makker.
- A 1. berøring med indersiden (begge ben).
- B Ydersiden(begge ben).
- C Valgfrit.

Som ovenstående, men nu er spillerne under bevæ-
gelse rundt på banen. Hvis spillerne løber forlæns
– baglæns, så er det spilleren, der løber firlæns, der
skal få bolden under kontrol.

2.  Skud på mål
Bolden spilles frem mod mål, hvor en spiller benytter retningsbestemt 1. berøring og dribler mod mål
og skyder. Afleverer til siden, hvor B efter en retningsbestemt 1. berøring, spiller tilbage, hvor den
igen benyttes retningsbestemt 1. berøring, dribles
og sparkes mod mål.

### Spil

1. 3:3 eller 4:4
Når bolden passerer sidelinjen/baglinjen, er der
indkast. Dette tages som indspark.
- A Den, der modtager bolden, skal benytte ret-
ningsbestemt 1. berøring, og han må ikke pres-
ses.
- B Frit spil – men husk! der skal være mange
gode 1. berøringer.
Spil i område med mange keglemål. Scoring ved at
spille bolden gennem keglemålene, og en medspiller
skal modtage bolden med retningsbestemt 1. berø-
ring for at scoringen tæller.

2. 7:7
Spil til to mål – træneren vejleder i 1. berøringer.
Spil på begrænset område. Der scores ved en nogenlunde korrekt udført lav 1. berøring. Der spilles til det
ene hold har ’scoret’ 25 lave 1. berøringer. Der kan spilles med forskellige holdstørrelser.

## Konklusion på fodboldøvelser til U6, U7, U8, U9, U10

Når du skal vælge fodboldøvelser til denne aldersgruppe, så husk at kigge på, hvad formålet med øvelsen er som det allerførste.

Hvis du er på udkig efter øvelser til lidt ældre spillere, så har jeg også skrevet følgende indlæg. [Find fodboldøvelser for U11, U12 og U13]({% link _posts/2021-06-12-fodboldovelser-10-12.md %}) og [fodboldøvelser for U14, U15 og U16]({% link _posts/2021-06-12-fodboldovelser-13-15.md %}).

Du kan også tjekke alle vores [fodboldøvelser]({% link _pages/fodboldoevelser.md %}).
