---
title: &title "Musik og fodbold"
permalink: /musik-og-fodbold/
language: da
header:
  overlay_image: https://images.unsplash.com/photo-1585614627110-2ab054898c00?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=2250&q=80
  teaser: https://images.unsplash.com/photo-1585614627110-2ab054898c00?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=80
  caption: *title
categories:
  - Fodboldrytmer
tags:
  - opvarmning
  - musik
last_modified_at: 2021-06-11T10:33:33Z
---

Det er ligheden i struktur musik og bevægelser, der gør, at vi uden problemer kan
overføre elementer fra musikkens til kroppens verden og omvendt. Vi kan bl.a. tale
om musik og bevægelser med nogle af de samme metaforer; fx flydende, harmonisk,
rytmisk, arytmisk (Thybo 1999).

Husk: det er kun fantasien, der sætter grænser. Evnerne har du. Spillerne forventer ikke,
at du bevæger dig lige så elegant som fitnesssildene i det lokale motionscenter. Men
det er naturligvis nødvendigt, at du lige bruger lidt tid på at øve dig, inden du skal vise
øvelserne.

**Knips eller klap i takt.** For at hjælpe spillerne med at høre rytmen i musikken, kan I
knipse eller klappe på taktslagene. Prøv at se, om du kan hjælpe spillerne med at få
rytmen ind i kroppen.

Du kan bruge musikken på flere måder. Vi har valgt at give nogle forslag til
fodboldaerobic, fodboldrock’n’roll og teknik til musik:

## Fodboldaerobic

{% include video provider="youtube" id="bPEr40_Q90o" %}

Du har hjemmefra bestemt dig for nogle trin, som
du synes spillerne skal lære. Du forsøger at sætte det
sammen til musikken, og I laver sammen en lille serie.
Formålet med fodboldaerobic er at forbedre din
koordination – og så skal det være sjovt. Du kan fx
bruge 10 minutter et par gange i løbet af ugen på
fodboldaerobic.

### Basistrin

Basistrin kan udføres i mange variationer og kombinationer. Basistrinene kan du
falde tilbage til, når du skifter mellem øvelser. Vi har valgt at kalde dem noget med
bogstaver, fordi det kan være med til at forklare, hvordan trinet ser ud – og fordi vi
synes det er sejt, når vi hører det i fitnesscentrene, hvor der står en masse folk i stramt
tøj og kigger ind i et spejl.

Alle grundtrinene kan laves i to forskellige hastigheder. Den første hastighed er
lidt ligesom at gå, mens den anden hastighed minder mere om hop. Det er det
instruktørerne i tætsiddende tøj refererer til som low impact (altid en fod på jorden)
og high impact (begge fødder kan være løftet fra jorden).

Sørg for tyngdepunktet følger med, og at spillerne udviser lidt tegn på rytme.
Fodboldaerobic skal være smidigt og rytmisk.

**GÅ-step.** Du starter med at komme ind i rytmen ved at gå på stedet bag bolden. Men
kun lige et par skridt, for så er du klar til at gå videre til næste udfordring.
H-step. Du går almindeligt, men nu rører du bolden ovenpå med det underste af
tåen, hver gang du løfter det ene ben. Først rører du den med højre fod. Træk højre fod
tilbage igen og stå. Derefter rører du den med venstre fod. Træk den tilbage igen og
stå.

**A-step (H-step advanced).** En variation af H-step. Du starter bredstående. Du skal røre
bolden med det underste af tåen, hver gang du løfter det ene ben. Forskellen er, at du
altid vender tilbage til en mere bredstående udgangsstilling.

**I-step.** Vi har selv fundet på et I-step. Du rører først bolden med tåen af den ene fod,
dernæst med den anden fod. Så tager du to almindelige GÅ-step bag bolden, og så
gøre du det igen. Måske ligner det ikke helt et i, men det kommer det til, når vi sætter
tempoet op ved high impact.

**ONE-step.** Den ene fod ved siden af bolden. Træd op på bolden med den anden fod.
Træd ned ved siden af bolden igen. ONE-step kan varieres på mange måder; fx kan du
træde ned ved siden af bolden, foran den eller bagved den. På den måde kan du også
lave små kombinationer, hvor du fx kører i en cyklus med at træde ned til højre for,
bagved og til sidst til venstre for bolden, hvorefter du starter forfra.

**ONE-step advanced.** Start lige bag bolden. Træd et skridt til højre og saml benene. Træd
et skridt til venstre igen med venstre ben, men denne gang rører du lige bolden med
højre tå, hvorefter du tager et skridt til højre igen. Sådan kører du tre gange. Fjerde
gang laver du i stedet et dobbelt sidestep bag bolden, så du kan køre det samme fra
den modsatte side, hvor du i stedet skal røre bolden med venstre tå.

Trinene er ikke så vanskelige, men det kræver, at du lige har øvet dig et par gange
hjemme i stuen foran kæresten, inden du stiller dig op foran en flok forventningsfulde
fodboldpiger og -drenge. Det er sjovest, hvis du laver dem til musik.

### Fra langsomt til hurtigt

Du starter med at udføre trinene som low impact, som de er beskrevet, hvor man
nærmest går på stedet. Hurtigt sætter du dog tempoet op og udfører dem som high
impact, hvor du i stedet for at stå bag bolden, laver det som et mellemhop. Så i stedet
for gang bag bolden, kan du starte med at løbe på stedet bag bolden.
Når spillerne mestrer det nogenlunde begynder du at skifte lidt mellem low og high
impact. Fx kan du lave fire trin hvor du går, og derefter fire trin hvor du hopper. Når
du laver high impact, kan du også lege lidt med at snurre rundt eller bevæge dig lidt
rundt, mens rytmen holdes.

### Variationer til fodboldaerobic

{% include video provider="youtube" id="JcbZ-J8_b1c" %}

Her er nogle få variationer, du også kan prøve kræfter med. Du kan fx lave otte af en af
basistrinene. Derefter kan du lave otte gentagelser af en af variationerne og slutte af
med otte basistrin igen. Husk at lytte efter rytmen i musikken. Prøv fx en af følgende,
eller find selv på nogen:

**Fodsål.** Træk bolden med under fodsålen mod højre fire gange. Træk den derefter med
mod venstre fire gange.

**Step på bold.** Step på bolden. Gå otte gange fremad. Drej rundt om dig selv med otte
berøringer. Træk bolden otte gange med tilbage. Drej derefter den anden vej.

**Revilino.** Træd over bolden med højre fod. På vej tilbage rører du bolden med tåspidsen
af højre fod. Træd over bolden med venstre fod og tilbage rører du bolden med venstre
tåspids. Når rytmen er inde kan man trække bolden tilbage med tåspidsen og spille
den lidt ud til siden med indersiden (som fristefinten).

**Denilson.** Bolden ligger stille foran dig. Træd over med højre ben indefra og udefter;
træd over med venstre ben indefra og udefter. Step bagved bolden som en kropsfinte
med højre ben. Step bagved bolden med venstre ben... og forfra.
Du kan også bruge mange af øvelserne under footwork sat sammen til musik.

## Parøvelser i rytme til musik

{% include video provider="youtube" id="dj1h_LHq3AA" %}

## Fodboldrock’n’roll

### Grundtrin

Udgangspunktet for grundtrinet i rock’n’roll er spark skiftevis med højre og venstre
ben med et lille mellemhop.

### Koreografi

**Parvis.** Spillerne går sammen en og en med én bold. Lad spillerne starte med at lave
fi re grundtrinsspark bag bolden. Derefter afl everes bolden frem og tilbage med
fodsålen fi re gange. De næste fi re gange afl everes med indersiden. Hele tiden holdes
rytmen med grundtrinnet.

Hvis spillerne er rigtig dygtige, kan spillerne have en bold hver. Afl everingerne skal så
ske på samme tid, og man afl everer lige over til foden af makkeren.

**To par.** Nu går parrene sammen to og to. De arbejder med afl everinger på
samme måde som før, men efter otte afl everinger, skifter man på fi re (eller otte)
grundtrinsspark makker med parret ved siden af.

Er det heller ikke noget problem, kan spillerne holde en bold i hånden. På de første tre
takter rækker spilleren bolden frem hver gang. På fjerde taktslag gives bolden til den
anden spiller, som så tre takter rækker bolden frem mod den anden spiller.
To par afleverer i firkant. Afl everingerne skal nu i stedet for at gå frem og tilbage
spilles rundt i fi rkant. Man tæmmer med den ene fod og afl everer med den anden fod.
Så kan man tage bolden op i hænderne. Man kaster bolden lidt op til sig selv og
afl everer med indersiden af foden... eller knæet, eller vristen, eller skulderen, eller hvad
du nu kan finde på.

## Teknik til musik

Her kan du bruge mange af øvelserne under teknik og rytme. Du krydrer øvelserne
med den ekstra dimension. Øvelsen skal ikke blot se rytmisk ud, men bevægelserne og
boldkontakterne skal rent faktisk ramme taktslag i musikken.

### Individuelle øvelser

**Kaosdribling.** Du lader spillerne bevæge sig til musik. Du kan organisere det i et
kaosdriblingområde. Du giver spillerne forskellige bevægelsesopgaver, fx brug kun
højre inderside, brug skiftevis inderside og yderside, brug kun fodsålen. Spillerne
dribler rundt mellem hinanden og forsøger at ramme taktslagene i musikken.

### Parvis

Du kan lade spillerne arbejde parvis med forskellige mere eller mindre formelle øvelser,
hvor de skal gøre tingene i takt til musikken. Brug fx indersidespark, hovedstød,
dribling og finter og vendinger.

### Flere om en bold

**Afleveringsøvelse.** For de lidt mere avancerede, kan du forsøge at sætte en
afleveringsøvelse op, hvor I skal aflevere til taktslag i musikken. Det er en svær
øvelse, men du skal ikke give op, fordi det ikke lykkes i begyndelsen. Det kræver stor
tilvænning pludselig at spille til musik, så spillerne skal have noget tid, inden de kan
overskue at tænke på taktslagene i musikken.

## Konklusion på musik og fodbold

Det var nogle forslag til, hvordan du kan bruge musik i fodbold. Jeg har skrevet endnu mere om [fodboldrytmer](/fodboldrytmer/), hvis du vil have mere inspiration til rytme i fodboldtræningen.

Du kan også finde [fodboldøvelser for U8, U9 og U10]({% link _posts/2021-06-12-fodboldovelser-8-10.md %}) eller [fodboldøvelser for U11, U12 og U13]({% link _posts/2021-06-12-fodboldovelser-10-12.md %}).

Du kan også tjekke alle vores [fodboldøvelser]({% link _pages/fodboldoevelser.md %}).
