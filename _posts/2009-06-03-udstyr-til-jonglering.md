---
title: "Udstyr til jonglering med fodbold - 4 forslag til fodbolde"
permalink: /udstyr-til-jonglering/
redirect_from:
  - /content/udstyr-til-jonglering
header:
  teaser: /assets/images/hvad-er-fodboldens-udfordring.jpg
language: da
categories:
  - Anmeldelse
tags:
  - anmeldelse
  - udstyr
last_modified_at: 2021-08-01T13:29:00Z
---

Når du gerne vil jonglere med en fodbold, så behøver du bare en bold. Vi vil dog gerne give et par gode råd, som vi selv nyder rigtig godt af, når vi kaster os ud i jonglering med fodbold.

Vi har prøvet 4 forskellige jongleringsbolde til fodbold. Hvis du vil hjælpe med at opdatere denne guide over udstyr til at jonglere med fodbold, så skriv endelig.

## Tøjet og skoene til jonglering med fodbold

**Tøjet**. Tøjet bør ikke være alt for glat. Så er det nemlig meget lettere at gribe bolden eller rulle den op ad benet.

**Skoene**. De bedste sko at jonglere i er fodboldsko, som har en rimelig flad vrist, eller fodboldstøvler.

## Fodbolde til jonglering

Boldene må ikke være alt for hårde. Fodboldens Legestue har prøvet rigtig mange bolde, men er især blevet glade for at jonglere med disse boldtyper fra Select (du kan læse mere om boldene på [www.select.dk](http://www.select.dk/)). Der gives point fra 1-10, hvor 10 er det bedste.

### Select Indoor Speed

Bolden er rimelig let, og så har den en fast filtoverflade, som gør den rigtig velegnet til at lave alle mulig tricks. Man skal ikke sparke særlig hårdt til den for at få den til at springe op i luften. Bolden er kun velegnet indendørs, men der er den også rigtig god - og den bold jeg selv ville vælge.

Jonglering 9 Fiksering 10 Pris 9

### Select Cosmos Everflex

Cosmos Everflex er en god bold, når man skal lave fikseringer. Gummibelægningen, som skal gøre den slidstærk, gør, at den er rigtig god at gribe - næsten uanset hvilket tøj du har på. Denne bold er et rigtig godt køb en allround jongleringsbold, og den jeg ville vælge, hvis jeg skulle købe en jongleringsbold til udendørs brug. Desuden er den jo ret cool i orange.

Jonglering 8 Fiksering 10 Pris 8

### Select Talento

Er rigtig god til de lidt yngre spillere og som begynderbold, fordi den er let. Dette er også den bold, som DBUs Fodboldskole har valgt at bruge. Denne bold er sikkert den bedste af de anmeldte til børn.

Jonglering 9 Fiksering 8 Pris 8

### Select Brilliant Super

En rigtig god jongleringsbold og Selects bedste kampbold. Kvalitet og pris følges imidlertid af, så det er også den dyreste. Hvis jeg skulle købe en bold til kamp udendørs, ville jeg vælge denne bold.

Jonglering 10 Fiksering 8 Pris 5

## Hvilket udstyr bruger du til at jonglere med fodbold?

Vi er meget interesseret i, hvilket udstyr du bruger til jonglerering med fodbold? Skriv endelig til {{ site.email }}, hvis du vil hjælpe med at opdatere denne guide, så den kan blive endnu mere hjælpsom.

## Pannabolde: Fodbolde til Panna

_Dronningen af Panna_ skal i denne video optage reklame sammen med Nadia Nadim. Anusha Samia foreslår fx [Monta Freestyler fodbold](https://www.partner-ads.com/dk/klikbanner.php?partnerid=28187&bannerid=9397&htmlurl=https://www.billigsport24.dk/monta-freestyler-fodbold){: rel="sponsored nofollow noopener" } i denne DR-dokumentar, som du kan se på Youtube.

{% include video provider="youtube" id="oVi5ghHF94A" %}
