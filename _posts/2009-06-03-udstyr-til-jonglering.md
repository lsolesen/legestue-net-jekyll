---
title: "Udstyr til jonglering"
redirect_from: /content/udstyr-til-jonglering
language: und
header:
  overlay_image: /assets/images/girls-soccer-cedar-cliff-vs-carlisle-april-16th-2012-b1d4da0ee0609dce.jpg
  teaser: /assets/images/girls-soccer-cedar-cliff-vs-carlisle-april-16th-2012-b1d4da0ee0609dce.jpg
tags:
  - anmeldelse
  - udstyr
last_modified_at: 2009-06-03T13:29:00Z
---

Du behøver egentlig bare en bold, når du jonglerer. Vi vil dog gerne give et par gode råd, som vi selv nyder rigtig godt af.

Tøjet og skoene
---------------

**Tøjet**. Tøjet bør ikke være alt for glat. Så er det nemlig meget lettere at gribe bolden eller rulle den op ad benet.

**Skoene**. De bedste sko at jonglere i er fodboldsko, som har en rimelig flad vrist, eller fodboldstøvler.

Boldene
-------

Boldene må ikke være alt for hårde. Fodboldens Legestue har prøvet rigtig mange bolde, men er især blevet glade for at jonglere med disse boldtyper fra Select (du kan læse mere om boldene på [www.select.dk](http://www.select.dk/)). Der gives point fra 1-10, hvor 10 er det bedste.

#### Indoor Speed

Bolden er rimelig let, og så har den en fast filtoverflade, som gør den rigtig velegnet til at lave alle mulig tricks. Man skal ikke sparke særlig hårdt til den for at få den til at springe op i luften. Bolden er kun velegnet indendørs, men der er den også rigtig god - og den bold jeg selv ville vælge.

Jonglering 9 Fiksering 10 Pris 9

#### Cosmos Everflex

Cosmos Everflex er en god bold, når man skal lave fikseringer. Gummibelægningen, som skal gøre den slidstærk, gør, at den er rigtig god at gribe - næsten uanset hvilket tøj du har på. Denne bold er et rigtig godt køb en allround jongleringsbold, og den jeg ville vælge, hvis jeg skulle købe en jongleringsbold til udendørs brug. Desuden er den jo ret cool i orange.

Jonglering 8 Fiksering 10 Pris 8

#### Talento

Er rigtig god til de lidt yngre spillere og som begynderbold, fordi den er let. Dette er også den bold, som DBUs Fodboldskole har valgt at bruge. Denne bold er sikkert den bedste af de anmeldte til børn.

Jonglering 9 Fiksering 8 Pris 8

#### Brilliant Super

En rigtig god jongleringsbold og Selects bedste kampbold. Kvalitet og pris følges imidlertid af, så det er også den dyreste. Hvis jeg skulle købe en bold til kamp udendørs, ville jeg vælge denne bold.

Jonglering 10 Fiksering 8 Pris 5
