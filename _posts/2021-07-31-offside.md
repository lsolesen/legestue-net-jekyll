---
title: &title "Offside: Illustreret guide til at forstå reglerne i fodbold!"
seo_title: "Offside: 5 punkter du skal forstå om reglerne [Illustreret]"
permalink: /offside-fodbold/
language: da
header:
  overlay_image: https://upload.wikimedia.org/wikipedia/commons/c/c9/Clemens_Sch%C3%BCttengruber%2C_Fu%C3%9Fballschiedsrichter_%2802%29.jpg
  teaser: https://upload.wikimedia.org/wikipedia/commons/c/c9/Clemens_Sch%C3%BCttengruber%2C_Fu%C3%9Fballschiedsrichter_%2802%29.jpg
  caption: "Forklaring af offside reglen i fodbold. Billede: [Wikipedia](https://commons.wikimedia.org/wiki/File:Clemens_Sch%C3%BCttengruber,_Fu%C3%9Fballschiedsrichter_(02).jpg)"
categories:
  - Fodboldregler
tags:
  - fodbold
  - fodboldregler
last_modified_at: 2021-07-03T10:33:33Z
faq:
  - question: "Hvordan fungerer offside i fodbold?"
    answer: "Offside i fodbold håndhæves af dommeren. En spiller står i offside-position, hvis han er nærmere modstandernes mållinje end både bolden og den næstbagerste modspiller (typisk den bagerste markspiller, da målmanden tæller med som modspiller). Der findes en del undtagelser, som forklares på denne side..."
  - question: "Kan der være offside ved indkast?"
    answer: "Nej! Når der er indkast, kan du ikke være offside uaset hvor på banen du står."
  - question: "Kan der være offside på målspark?"
    answer: "Nej! Du kan ikke være offside på målkast."
---

Offside i fodbold kan være lidt vanskeligt at forstå. Derfor har jeg lavet en illustreret guide til reglerne, som alle gerne skulle kunne forstå.

[Wikipedia](https://da.wikipedia.org/wiki/Offside) definerer offside-reglerne sådan her:

> Offside er en regel i fodbold, der siger, hvis en spiller står i offside-position, må han ikke medvirke aktivt i spillet ved enten at indvirke (kontakt med bolden), genere en modspiller eller opnå en fordel af sin position.
>
> En spiller står i offside-position, hvis han er nærmere modstandernes mållinje end både bolden og den næstbagerste modspiller (typisk den bagerste markspiller, da målmanden tæller med som modspiller). Man kan kun være i offside-position, hvis man befinder sig på modstandernes banehalvdel i spiløjeblikket med hoved, krop eller fødder. Desuden kan der ikke dømmes offside, hvis bolden modtages direkte fra målspark, indkast eller hjørnespark. 

--- <cite>[Wikipedia](https://da.wikipedia.org/wiki/Offside)</cite>

Alt dette kan du læse meget mere om i [fodboldlovens §11](https://www.dbu.dk/turneringer-og-resultater/love-og-regler/fodboldloven/11-offside/).

## 5 ting du skal vide om off side

Den tidligere topdommer, [Kenn Hansen](https://sport.tv2.dk/fodbold/2018-06-08-illustreret-guide-til-offside-reglerne-fem-ting-du-skal-forstaa-ifoelge-kenn), har opsummeret offside reglerne i fem lette punkter.

Det gør det meget lettere at forstå, hvornår der er offside, og hvornår spillerne er onside.

Offside-reglerne er ikke altid lige lette at forstå, og der er nogle undtagelser. Her gennemgår vi de vigtigste svar om offside.

Når du har læst denne guide, så forstår du selv reglerne. Lad os gå direkte til sagen!

## 1) Hvorfor har man offside-regler?

Offsidereglen findes så angriberne ikke bare kan stå ved modstanderens mål og vente på, at bolden bliver spillet derop.

## 2) Hvornår er man i "offsideposition"?

Når en spiller står tættere på modstanderens mållinje end både bolden og næstsidste modspiller, når bolden bliver spillet af en medspiller. Målmanden er naturligvis også en spiller på banen, så hvis målmanden er længere fremme, så gælder det samme, det er stadig _næstsidste_ spiller der tæller.

{% include figure image_path="https://upload.wikimedia.org/wikipedia/commons/thumb/9/96/Offsidelarge.svg/1024px-Offsidelarge.svg.png" caption="Den blå angriber længst fremme befinder sig i en offside-position, da han er nærmere mållinjen end næstbagerste modspiller og bolden. Dette betyder dog ikke i sig selv, at spilleren er strafbart offside. Der begås kun en forseelse, hvis blå spiller længst fremme modtager bolden fra en medspiller og dernæst rører eller spiller denne. Såfremt blå spiller med bolden spiller blå medspiller længst fremme, straffes blå spiller for offside ved at indvirke på spillet. Kilde: [Wikipedia](https://da.wikipedia.org/wiki/Offside)." alt="illustration af offside reglen i fodbold" %}

## 3) Er der undtagelser til offside-reglerne?

Ja, der er flere undtagelser til offside-reglerne i fodbold. Du kan fx kun være offside, når du står på modstanderens banehalvdel. Her hører midterlinjen ikke med. Det gør armene på spillerne heller ikke. Det er altså kun de dele af kroppen bolden må spilles med, der gælder. Det betyder altså, at det kun er hovedet, kroppen og fødderne, der afgør om spilleren står i offside position.

### 4) Er det altid strafbart at befinde sig i offsideposition?

Nej. Du må gerne stå i en offsideposition. Dommeren dømmer det først som strafbart, når en af de følgende ting er opfyldt:

1. **Spilleren indvirker på spillet**. Man indvirker på spillet ved at røre bolden. Er du i offsideposition, når bolden afleveres, dømmes der offside, når du rører den. Teknisk set skal spilleren røre bolden, men indimellem fløjter dommeren tidligt for at spare spilleren for løbeturen efter bolden.
2. **Spilleren i strafbar position generer en modspiller**. En spiller kan genere ved i offsideposition at spærre udsynet for sin modstander, ofte målmanden. Der kan også dømmes offside, hvis en spiller i offsideposition går efter bolden i en duel og dermed påvirker forsvarsspilleren. Også selvom den angribende spiller slet ikke rører bolden.
3. **Spilleren opnår en fordel**. Det betyder, at man modtager en bold, som springer tilbage fra en redning, stolpen eller endda dommeren, når man er i offsideposition. Det dækker dog ikke over, hvis bolden spilles forsætligt fra en forsvarsspiller. Så hvis en forsvarsspiller laver en fejlaflevering til en modstander, der er i offsideposition, er det ikke strafbart. Det svære i denne kategori er som oftest at vurdere, om bolden blev spillet forsætligt eller blot snittet.

## 5) Hvilke almindelige undtagelser er der?

Der er situationer, hvor du ikke kan være offside.

- Når man er bagved bolden i afleveringsøjeblikket
- Direkte på hjørnespark
- På målspark 
- Ved indkast

{% include figure image_path="https://upload.wikimedia.org/wikipedia/commons/e/e9/OffsideBallLine.svg" caption="Den blå angriber i straffesparksfeltet befinder sig ikke i en offside-position, eftersom han befinder sig bag bolden, selvom han er nærmere mållinjen end næstbagerste forsvarsspiller. Kilde: [Wikipedia](https://da.wikipedia.org/wiki/Offside)." alt="onside i fodbold" %}

## Ofte stillede spørgsmål

{% include faq.html %}

## Konklusion

Du kan se mere om offside i fodbold i denne video fra Youtube.

{% include video provider="youtube" id="oWFtDr41NK8" %}

Nu har du forhåbentlig forstået offsidereglerne. Hvis du har bedre forklaring, så skriv endelig til {{ site.email }}. Det er altid interessant at få topdommere til at forklare, hvorfor en specifik offside er blevet dømt.

Jeg synes offside og forståelsen af offside er endnu vigtigere efter, at VAR har fundet sin vej ind til topfodbold.
