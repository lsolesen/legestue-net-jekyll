---
title: &title "Fodboldstomp: Kombiner fodbold og stomp"
permalink: /fodboldstomp/
language: da
header:
  overlay_image: https://images.unsplash.com/photo-1511426463457-0571e247d816?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=1900&q=5
  teaser: https://images.unsplash.com/photo-1511426463457-0571e247d816?ixid=MnwxMjA3fDB8MHxwaG90by1wYWdlfHx8fGVufDB8fHx8&ixlib=rb-1.2.1&auto=format&fit=crop&w=400&q=5
  caption: *title
categories:
  - Fodboldrytmer
tags:
  - opvarmning
  - rytme
last_modified_at: 2021-06-11T10:33:33Z
---

Fodboldstomp er en lidt usædvanlig
kombination af dans, musik og fodbold.
Vi skaber musik med dansen og
fodbolden. Fodboldstomp er bevægelser,
fodbolde og lyde (se også Holst og
Berggren 2002).

Boldenes egenskaber (enerti) spiller
sammen med gruppens timing.

Træningseffekten af timing er
afgørende i musik som grundlag for
rytmisk sammenspil, som svinger. Selve
metaforen er også anvendelig i forbindelse
med boldspil. Vi tror på, at fornemmelsen af timing og rytme kan overføres til det
færdige spil – at spillerne opdager, at de er afhængige af hinanden. Vi arbejder altså
med den holdmæssige rytme i andre omgivelser, end spillerne er vant til. Samtidig
giver kendskabet til stomp en mulighed for dig som træner for at anvende det
rytmiske sammenspil som et billede på hvor afhængige man er af hinanden for at
kunne spille ordentligt sammen. Ved at benytte bolde som instrumenter i stomp,
knytter vi også forbindelsen mellem rytme og fodbold konkret.

Det er ikke så indviklet i praksis, som det lyder, så hold godt fast.
Fodboldstomp er lettest, hvis underlaget er rimelig hårdt, men det kan også sagtens
lade sig gøre på græs. Dog er lydene ikke så høje, når øvelserne udføres på græs.

## Grundrytmer

Du kan arbejde med tre forskellige grundrytmer (Holst og Berggren 2002). Vi forsøger
at ramme en rytme med fire taktslag.

**Lav dribling.** Dette er samme niveau som en highhat. Lad spillerne gå ned i knæ, og
bolden skal ramme jorden på 1, ”og”, 2, ”og”...
Høj dribling. Den høje dribling er det samme som en lilletromme. Bolden rammer
jorden på 1, 2, 3 og 4.

**Kast i gulv.** Dette er grundslaget, og det svarer til en stortromme. Bolden skal ramme
jorden på 1, og man klapper på bolden på 3.

## Byg rytmen op

Først kan du lade spillerne forsøge sig frem med de forskellige rytmer, inden du sætter
det sammen til en velkomponeret harmonisk enhed.

**Byg rytmen op.** Der skal ikke være nogen, der tæller for. Man kan ganske enkelt høre,
når rytmen er der. Vi starter fra mikrorytmen (den lave dribling) og arbejder os via
den høje dribling op til makrorytmen (kast i gulv). Vælg fx halvdelen til at lave den
lave dribling. Når alle er i rytme, føjes den høje dribling til. Efter lidt tid vil der være
etableret et veldefineret rytmemønster, og så kan gruppen med grundslaget (kast i
gulv) falde ind.

**Lav et break.** Når rytmen er etableret, kan I prøve at lave et break – altså en takt med
stilhed. Når gruppen begynder igen er det spændende at se, om rytmen stadig er der.
Kunne gruppen under pausen fornemme rytmen i dem selv?

## Tjek denne stomp ud med bolde

Og i denne video kan du se, hvordan STOMP viser, hvordan du kan lave stomp med bolde:

{% include video provider="youtube" id="wv4NeQm35SA" %}

## Andre forslag rytmer

De følgende rytmer kører som den høje dribling – altså i samme niveau som en
stortromme.

- Kast bolden i jorden. Klap to gange på lårene. Klask på bolden, når du griber den.
- Kast bolden i jorden. Hop to gange fremad. Grib bolden med et klask.
- Kast bolden i jorden. Gå fremad med to tramp. Grib bolden med et klask.
- Kast bolden i jorden. Tramp to gange med den ene fod. Grib bolden med et klask.
- Kast bolden i jorden. Hop op, og ram bolden med hovedet. Lad bolden ramme jorden.
Grib den. Vend om og gå den anden vej.
- Hold bolden i hånden. Ram den med højre knæ, venstre knæ, skyd bolden lidt op
med højre knæ og grib bolden med et klask. Start forfra.
- En tredjedel af spillerne laver en langsom rytme med høj dribbel. En anden tredjedel
kaster bolden op og klapper hurtigt tre gange på den. Den sidste tredjedel kaster
hver anden gang bolden hurtigt i jorden to gange.
- Start med bolden i hænderne. Lad bolden ramme knæet, spark let til den med
vristen, lad den ramme gulvet og grib bolden med et klask.
- Start med bolden i hænderne. Spark til bolden med knæet, tag fat i det nederste af
trøjen og brug det som trampolin for bolden, inden bolden rammer gulvet og bliver
grebet igen.

## Mere inspiration om stomp

Hvis du vil læse mere om stomp,
kan vi anbefale Finn Holst og Mette
Berggrens Stomp – musik med krop,
som er udgivet på Folkeskolens
Musiklærerforenings forlag i 2002.
Heri kan du læse om stomp med
flere instrumenter end boldene.

## Eksempler på stomp med bold

Stomp bliver ofte lavet med basketbolde, men du kan lave nogle af de samme ting med en fodbold. Her kan du se stomp med Harlem Globetrotters:

{% include video provider="youtube" id="YhQwsw03yk" %}

## Konklusion på stomp og fodbold

Det var nogle forslag til, hvordan du kan bruge stomp i fodbold. Jeg har skrevet endnu mere om [fodboldrytmer](/fodboldrytmer/), hvis du vil have mere inspiration til rytme i fodboldtræningen.

Du kan også finde [fodboldøvelser for U8, U9 og U10]({% link _posts/2021-06-12-fodboldovelser-8-10.md %}) eller [fodboldøvelser for U11, U12 og U13]({% link _posts/2021-06-12-fodboldovelser-10-12.md %}).

Du kan også tjekke alle vores [fodboldøvelser]({% link _pages/fodboldoevelser.md %}).

Jeg synes den her video er fed. Det er godt nok ikke rigtig stomp, men den hedder Stomp To My Beat og er lavet i forbindelse med i 2010.

{% include video provider="youtube" id="VGEkMabO6no" %}
