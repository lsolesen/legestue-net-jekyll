---
title: &title "Verdens hurtigste fodboldspiller med og uden bold"
seo_title: "Verdens hurtigste fodboldspiller med og uden bold i 2022"
permalink: /hurtigste-fodboldspiller/
language: da
header:
  overlay_image: https://images.unsplash.com/photo-1577223625816-7546f13df25d?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=1900&q=5
  teaser: https://images.unsplash.com/photo-1577223625816-7546f13df25d?ixlib=rb-1.2.1&ixid=MnwxMjA3fDB8MHxwaG90by1wYWdlfHx8fGVufDB8fHx8&auto=format&fit=crop&w=400&q=5
  caption: *title
categories:
  - Alt om fodbold
tags:
  - fodbold
last_modified_at: 2021-07-03T10:33:33Z
#faq:
#  - question: "Er Danmarks nationalsport dart?"
#    answer: "Nej! Dansk Dart Union skrev i 2017 1. april, at Danmarks Idræts-Forbund havde udnævnt dart til Danmarks Nationalsport. Siden har flere ukritisk lavet en Google-søgning og gentaget denne aprilsnar som om det var sandt!"
#  - question: "Er fodbold Danmarks nationalsport?"
#    answer: "Ja! Fodbold er den mest populære idræt i Danmark. Derfor er det Danmarks nationalsport."
---


En top 10-liste over de hurtigste spillere i verden har i dag floreret på diverse medier.

En undersøgelse, der efter sigende er foretaget af ESPN Brasil, viser, at Gareth Bale er den hurtigste fodboldspiller i verden med en topfart på 36,90 km/t.

Ud af de ti spillere er fire af dem til at finde i Premier League; Antonio Valencia, Aaron Lennon, Theo Walcott og Wayne Rooney figurerer nemlig på listen.

1. Gareth Bale (Real Madrid) - 36,90 km/t

2. Orlando Berrio (Flamengo) - 36,00 km/t

3. Jürgen Damm (Tigres) - 35,23

4. Antonio Valencia (Manchester United) - 35,10 km/t


5. Aaron Lennon (Everton) - 33,80 km/t

6. Pierre-Emerick Aubameyang (Dortmund) - 34,60 km/t

7. Cristiano Ronaldo (Real Madrid) - 33,60 km/t

8. Theo Walcott (Arsenal) - 32,70 km/t

9. Lionel Messi (Barcelona) - 32,50 km/t

10. Wayne Rooney (Manchester United) - 31,20 km/t


***

https://www.dailymail.co.uk/sport/football/article-8226597/Kylian-Mbappe-tops-list-10-fastest-footballers-world.html

Top-10: Data udpeger verdens hurtigste fodboldspillere

Iñaki Williams, Kylian Mbappé og Mohammed Salah er blandt klodens hurtigste på en fodboldbane. Foto: Ritzau Scanpix

Ved hjælp af data har den franske avis Le Figaro fundet frem til de ti hurtigste spillere i fodboldverdenen.

Fart kan være en fed fordel at have som fodboldspiller.

Man husker det som barnespiller, når man igen, igen blev overspurtet af ham den hurtige højrekant. Bare man da var lige det hurtigere.



Men heldigvis er og var hastighed ikke alt. Forudseenhed kunne hjælpe os forsvarsspillere, ligesom ham turbotonseren til tider savnede teknik og derfor høvlede sit indlæg over på bane 12.

Fart er nu meget rart at have, og der er til tider en sammenhæng. Blandt verdens bedste fodboldspillere er ikke så få af dem i hvert fald særdeles hurtige. Men er de allerhurtigste så også de bedste fodboldspillere nødvendigvis?

Den franske avis Le Figaro har fået adgang til data for spillernes tophastighed i de bedste europæiske fodboldligaer. Derigennem har de kunnet udpege de ti hurtigste fodboldspillere. Det skriver det engelske medie Daily Mail.

Højeste målte topfart og en førsteplads på listen gik til franskmanden Kylian Mbappé. Han viste blandt andet under VM 2018 sin fænomenale fart.


Mbappé viser sin enorme hurtighed
Han er registreret til at løbe 36 kilometer i timen. Til sammenligning fik Usain Bolt målt en tophastighed på mere end 44 kilometer i timen ved VM i 2009 i Berlin.


Herunder er de ti hurtigste målte fodboldspillere ifølge Le Figaro.

Verdens hurtigste fodboldspillere

Kylian Mbappé

Foto: Ritzau Scanpix
Kylian Mbappé
Målt topfart: 36 km/h
Angriber for Paris Saint-Germain og Frankrig
 
Den 21-årige franskmand er hurtigere på en fodboldbane, end en ninja turtle er til at fortære et pizzaslice.

Ved flere lejligheder har han sprintet fra sin direkte modstander - både på landsholdet og i ligaen for Paris Saint-Germain.

Iñaki Williams

Foto: Ritzau Scanpix
Iñaki Williams
Målt topfart: 35,7 km/h
Angriber for Athletic Club
 
- Williams trækker i sin superhelte-kappe.

Sådan beskrev den store spanske avis Marca den fænomenale fart, som den spanske angriber viste ved en scoring mod Sevilla i sidste sæson. 70 meter på omkring otte sekunder tilbagelagde Williams, der af andre medier er beskrevet som 'et lyn', 'en raket' og 'en gazelle'.

Den baskiske spiller med de ghanesiske rødder er så sandelig en hurtig herre - klodens næstrappeste fodboldspiller ifølge Le Figaro.

Pierre-Emerick Aubameyang

Foto: Ritzau Scanpix
Pierre-Emerick Aubameyang
Målt topfart: 35,5 km/h
Angriber for Arsenal og Gabon
 
Arsenal-spilleren kan formentlig tilbagelægge det meste af en fodboldbanehalvdel, før man kan nå at udtale hans fulde navn.

Pierre-Emerick Emiliano François Aubameyang var spået en stor fremtid, da han som 18-årig rykkede fra fødelandet Frankrig til mægtige AC Milan i Italien.

Et talent, der først for alvor blev forløst fire år senere efter flere lejeophold hjemme i Frankrig, hos Saint-Étienne. Men siden da tog det så sandelig fart med mange mål i både Ligue 1 og efterfølgende Bundesligaen for Dortmund, inden Arsenal i 2018 købte den lynhurtige angriber.

Karim Bellarabi

Foto: Ritzau Scanpix
Karim Bellarabi
Målt topfart: 35,27 km/h
Kantspiller for Bayer Leverkusen 
 
Tæt efter finder vi listens første kantspiller. 30-årige Karim Bellarabi har i efterhånden en del år drevet gæk med diverse backs i Bundesligaen. Ikke mindst takket være et aldeles anstændigt antrit.

Som søn af en marokkansk far og en tysk mor havde han flere landsholdsmæssige muligheder, men valgte i en tidlig alder hjemlandet. Udover forskellige ungdomslandshold har Bellarabi fået 11 landskampe for Tysklands A-landshold, hvor det er blevet til en enkelt scoring.

Kyle Walker

Foto: Ritzau Scanpix
Kyle Walker
Målt topfart: 35,21 km/h
Back for Manchester City og England
 
For at holde styr på de hurtige offensive spillere er der jo også nødt til at være forsvarsspillere med masser af fart.

Én af dem - ifølge Le Figaro den hurtigste - er engelske Kyle Walker. Hos Manchester City kan han til træning teste sin hastighed mod hurtige holdkammerater som Leroy Sané, Sergio Aguero og Raheem Sterling.

Selvom han er hurtig på fødderne, så var Kyle Walker ikke kvik nok til at slippe ud af problemer for at afholde en corona-fest med lidt for meget fart på i begyndelsen af april.

Leroy Sané

Foto: Ritzau Scanpix
Leroy Sané
Målt topfart: 35,04 km/h
Kant for Manchester City og Tyskland
 
Som skrevet er der flere hurtige spillere hos de engelske mestre. Deriblandt Leroy Sané.

Tyskeren har ikke blot en af Premier Leagues hurtigste frisurer, men også ligaens tredjehøjest målte topfart. Manchester City har nu ikke fået meget glæde af Sanés hurtighed i denne sæson, hvor den 24-årige spiller har siddet ude med en korsbåndsskade.

Han var lige kommet tilbage, inden coronavirussen stoppede sporten i Europa. En pause han - ligesom flere andre stjerner - måske kan drage fordel af i forhold til at spille sig til EM, som som bekendt er udsat til næste sommer.

Mohamed Salah

Foto: Ritzau Scanpix
Mohamed Salah
Målt topfart: 35 km/h
Angriber/kant for Liverpool og Egypten
 
Vi bliver i Premier League, men smutter vest på til Liverpool. I Beatles-byen råder de over en af ligaens bedste - og hurtigste spillere - i Mohamed Salah.

Egypteren kan være særdeles svær at fange for både forsvarsspillere og fotografer (se blot billedet), når han sætter i spurt. Farten er en af Salahs mange forcer, som ikke så få gange har sendt ham forbi forbavsede modstandere.

Og det med mange mål til følge. I sidste sæson rundede han de 50 ligamål for Liverpool i sin 69. kamp for holdet. Det betød, at han slog rekorden som den hurtigste i klubbens historie til at runde den milepæl.

Kingsley Coman

Foto: Ritzau Scanpix
Kingsley Coman
Målt topfart: 35 km/h
Kant for Bayern München og Frankrig
 
Syvendepladsen deles mellem Salah og 23-årige Kingsley Coman, der begge har løbet hurtigere end man må køre i centrum af mange danske byer.

Trods den unge alder, så har franskmanden ret hurtigt fået sig et heftigt CV med seniorkampe for de tronende klubber i både Frankrig, Italien og nu Tyskland (Paris Saint-Germain, Juventus og Bayern München).

Álvaro Odriozola

Foto: Ritzau Scanpix
Álvaro Odriozola
Målt topfart: 34,99 km/h
Back for Bayern München
 
På træningsbanen i den tyske klub er en holdkammerat, der er marginalt langsommere. Spanske Álvaro Odriozola har dog ikke fået mange kampe for Bayern München, hvortil han er udlejet fra Real Madrid.

Den 24-årige basker fik gennembrud hos barndomsklubben Real Sociedad i 2017 og skiftede året efter til den royale hovedstadsklub, men siden da har karrieren lidt tabt fart, og det er ikke blevet til kontinuerlig spilletid for Odriozola.

Nacho

Foto: Ritzau Scanpix
Nacho Fernández​
Målt topfart: 34,62 km/h
Forsvarsspiller for Real Madrid
 
Én af de spillere, som Odriozola tidligere har kæmpet med spilletiden om hos Real Madrid, er landsmanden Nacho.

Den 30-årige forsvarsspiller har i denne sæson heller ikke fået meget spilletid for kongeklubben med bare fem optrædener i La Liga. I høj grad på grund af skadesproblemer. Men når Nacho er fit for fight, så skyder han altså stadig en fremragende fart.

Kilder: Le Figaro og Transfermarkt. 


## Verdens hurtigste fodboldspiller med bold?

https://ekstrabladet.dk/sport/fodbold/udenlandsk_fodbold/championsleague/article4687654.ece

Vinderen vil overraske dig: HAN er verdens hurtigste fodboldspiller
FIFA har talt - det er hverken, Bale, Messi, Ronaldo eller Walcott, der er verdens hurtigste med en bold ved fødderne

Da Usain Bolt i august 2009 ved atletik-VM satte sin ufattelige verdensrekord i 100 meterløb, løb jamaicaneren med en gennemsnithastighed på 37,6 kilometer i timen. Men rent faktisk er verdens hurtigste fodboldspillere ikke væsentligt langsommere end Bolt - og det tilmed med en bold ved fødderne.

Verdensfodboldforbundet FIFA har ved hjælp af computerteknik udregnet tophastigehederne for verdens hurtigste fodboldspillere - mens de vel at mærke havde en bold ved fødderne - og det er der kommet et bemærkselsværdigt resultat ud af.

Den hurtigste fodboldspiller er nemlig hverken Real Madrids Gareth Bale, Arsenals Theo Walcott eller Tottenhams Aaron Lennon. Derimod blev Manchester Uniteds Antonio Valencia målt til den højeste tophastighed. Ecuadorianerens speed blev målt til 35,1 kilometer i timen, hvilket er 0,4 kilometer i timen hurtigere end nummer to på listen, Gareth Bale.

Den nykårede Ballon d'Or-vinder Criatiano Ronaldo er i øvrigt målt til at være 1,1 km/t hurtigere end den firedobbelte vinder af samme afstemning, Lionel Messi.

Verdens ti hurtigste fodboldspillere med bold:

1 Antonio Valencia (Manchester United) 35.1 km/t

2 Gareth Bale (Real Madrid) 34.7 km/t

3 Aaron Lennon (Tottenham) 33.8 km/t

4 Cristiano Ronaldo (Real Madrid) 33.6 km/t

5 Theo Walcott (Arsenal) 32.7 km/t

6 Lionel Messi (FC Barcelona) 32.5 km/t

7 Wayne Rooney (Manchester United) 31.2 km/t

8 Franck Ribery (Bayern München) 30.7 km/t

9 Arjen Robben (Bayern München) 30.4 km/t

10 Alexis Sánchez (FC Barcelona) 30.1 km/t
