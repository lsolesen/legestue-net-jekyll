---
title: "Skal spillerne have energidrik?"
redirect_from: /content/skal-spillerne-have-energidrik
language: da
categories:
  - Ernæring
tags:
  - kost
  - væske
last_modified_at: 2010-07-24T12:57:24Z
---

Det ser ud til at være en god ide, at spillerne får energidrik, når de spiller. [elitesoccerconditioning.com](https://elitesoccerconditioning.com) præsenterer et studium af [Carbohydrate ingestion during game](https://elitesoccerconditioning.com/ScienceofSoccer/carbohydratesforsoccer.htm), og det ser ud til at spillere, der har fået energidrik, mens de spiller både præsterer og restituerer bedre.

22 frivillige, mandlige fodboldspillere deltog i studiet. De blev delt i to sammenlignelige grupper. Den ene gruppe fik en energidrik med salte, mens den anden gruppe drak en placebodrik. De spillede en fodboldkamp på 90 minutter, og bagefter lavede de fodboldrelevante tests og fik målt deres blodglukose.

Gruppen der drak energidrik klarede sig bedre i en dribletest og på en præcisionstest. Der var ingen forskel i koordinationstesten og powertesten. Gruppen med energidrik havde et højere blodglukose-tal.

Det tyder altså på, at det er en god ide at blande en god energidrik til spillerne. I studiet blev brugt følgende sammensætning mellem sukker og salte. 7% kulhydrater, 24 mmol/l sodium, 12 mmol/l chlorid og endelig 3 mmol/l potassium.

Hvad er din erfaring, og kender du andre fodboldrelevante studier om væske- og fødeindtagelse i løbet af en fodboldkamp?
